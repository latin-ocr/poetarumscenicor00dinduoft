 

Ar.

ΑΓΑΜΕΜΝΩΝ. . ' bl

τεκνοῦσθαι μηδ ἄπαιδα θνήσκειν,

ἐκ δ’ ἀγαθᾶς τύχας γένει 755
βλαστάνειν ἀκόρεστον οἰζύν. [ἔργον
δίχα δ’ ἄλλων μονόφρων εἶμί. τὺ δυσσεβὲς γὰρ

μετὰ μὲν πλείονα τίκτει, σφετέρᾳ δ’ εἰκότα γέννᾳ.
οἴκων δ’ ἆρ’ εὐθυδίκων 761
καλλίπαις πότμος ἀεί.

φιλεῖ δὲ τίκτειν ὕβρις μὲν παλαιὰ νεά- στρ. δ’.
ζουσαν ἐν κακοῖς βροτῶν ὕβριν 765

τότ’ ἢ τότ’, εὖτ’ ἂν τὸ κύριον μόλῃ.
νεαρὰ φάους κότον
δαίμονά τε τὰν ἄμαχον, ἀπόλεμον,

ἀνίερον θράσος μελαίνας μελάθροισιν” aras, 770
εῖδομέναν τοκεῦσιν.

δίκα δε λάμπει μεν ἐν δυσκάπνοις δώμασιν, ἇντ. δ’.
τὸν δ’ ἐναίσιμον τίει βίον. 775
τὰ χρυσόπαστ’ ἐσθλὰ σὺν πίνω χερῶν
παλιντρόποις ὄμμασι λι-

ποῦσ’, ὅσια προσέβα, τοῦ ⁸ ‘

δύναμιν οὐ σέβουσα πλούτου παράσημον αινῳ· 780
πᾶν δ’ ἐπὶ τέρμα νωμᾷ.

ἅγε δὴ, βασιλεῦ, Τροίας πτολίπορθ’,

Ἀτρέως γένεθλον,

πῶς σε προσείπω; πῶς σε σεβίζω, 785
μήθ’ ὑπεράρας μήθ’ ὑποκάμψας

καιρὸν χάριτος ;

πολλοὶ δὲ βροτῶν τὸ δοκεῖν εἶναι

προτίουσι δίκην παραβάντες.

τῷ δυσπραγοῦντι δ’ ἐπιστενάχειν 790

-πᾶς τις ἕτοιμος· δῆγμα δὲ λύπης

οὐδὲν ἐφ’ ἧπαρ προσικνεῖται·

καὶ ξυγχαίρουσιν ὁμοιοπρεπεῖς

ἀγέλαστα πρόσωπα βιαζόμενοι.

ὅστις δ’ ἀγαθὸς προβατογνώμων, 795
οὐκ ἔστι λαθεῖν ὄμματα φωτὸς

τὰ δοκοῦντ’ εὔφρονος ἐκ διανοίας

ὑδαρεῖ σαίνειν φιλότητι. ι
σὺ δέ μοι τότε μὲν στέλλων στρατιὰν Ι
Ἑλένης ἕνεκ’, οὐ γάρ σ’ ἐπικεύσω, 800 ζ
κάρτ’ ἀπομούσως ἦσθα γεγραμμένος,
οὐδ’ εὖ πραπίδων οἴακα νέμων
θράσος ἀκούσιον Ι
ἀνδράσι θνήσκουσι κομίζων.

νῦν δ’ οὒκ ἀπ’ ἄκρας φρενὸς οὐδ’ ἀφίλως 805
εὔφρων πόνος εὖ τελέσασι.

γνώσει δὲ χρόνῳ διαπευθόμενος

τόν τε δικαίως καὶ τὸν ἀκαίρως

πόλιν οἶκουροῦντα πολιτῶν.

πρῶτον μὲν Ἀργος καὶ θεοὺς ἐγχωρίους 8 ιο
δίκη προσειπεῖν, τοὺς ἐμοὶ μεταιτίους

νόστου δικαίων θ’ ὧν ἐπραξάμην πόλιν

Πριάμου. δίκας γὰρ οὐκ ἀπὸ γλώσσης θεοὶ

 

. κλύοντες ἀνδροκμῆτας Ἰλίου φθορὰς 1

εἶς αἱματηρὸν τεῦχος οὐ διχορρόπως
ψήφους εθεντο τῷ δ” εναντίω κύτει

ἐλπὶς Απροσηέι χειρὸς οὗ πληρουμένῳ.

καπνῷ δ’ ἁλοῦσα νῦν ἔτ’ εὔσημος πόλις.

ἄτης θύελλαι ζῶσι· συνθνήσκουσα δὲ

σποδὸς προπέμπει πίονας πλούτου πνοάς. 820
τούτων θεοῖσι χρὴ πολύμνηστον χάριν

τίνειν, ἐπείπερ χᾶρπαγᾶς ὖπερκόπους
ἐπραξάμεσθα, καὶ γυναικὸς οὕνεκα

815Q

ΚΛ.

,πόλιν διημάθυνεν Ἀργεῖον δάκος,

ἵππου νεοσσὸς, ἀσπιδηφόρος λεὼς, 825
πήδημ’ ὀρούσας ἀμφὶ Πλειάδων δύσιν·

ὑπερθορὼν δὲ πύργον ὠμηστὴς λέων

ἅδην ἔλειξεν αἵματος τυραννικοῦ.

θεοῖς μὲν ἐξέτεινα φροίμιον τόδε·

τὰ δ’ ἐς τὸ σὸν φρόνημα, μέμνημαι κλύων, 830
καὶ φημὶ ταύτὰ καὶ συνήγορόν μ’ ἔχεις. '
παύροις γὰρ ἀνδρῶν ἐστι συγγενὲς τόδε,

φίλον τὸν εὐτυχοῦντ’ ἄνευ φθόνου σέβειν.
δύσφρων γὰρ ἶὸς καρδίαν προσήμενος

ἄχθος διπλοίζει τῷ πεπαμένῳ νόσον, ν 8 3 5
τοῖς τ’ αὐτὸς αὑτοῦ πήμασιν βαρύνεται

καὶ τὸν θυραῖον ὄλβον εἶσορῶν στένει·

εἰδὼς λέγοιμ’ ἂν, εὖ γὰρ ἐξεπίσταμαι

ὁμιλίας κάτοπτρον, εἴδωλον σκιᾶς,

δοκοῦντας εἶναι κάρτα πρευμενεῖς ἐμοί. 840
μόνος δ’ Ὀδυσσεὺς, ὅσπερ οὐχ ἑκὼν ἔπλει,
ζευχθεὶς ἕτοιμος ἦν ἐμοὶ σειραφόρος·

εἴτ’ οὖν θανόντος εἴτε καὶ ζῶντος πέρι

λέγω. τὰ δ’ ἅλλα πρὸς πόλιν τε καὶ θεοὺς
κοινοὺς ἀγῶνας θέντες ἐν πανηγύρει 845
βουλευσόμεσθα. καὶ τὸ μὲν καλῶς ἕχον ’
ὅπως χρονίζον εὖ μενεῖ βουλευτέον·

ὅτῳ δὲ καὶ δεῖ φαρμάκων παιωνίων,

ἤτοι κέαντες ἢ τεμόντες εὐφρόνως

πειρασόμεσθα πῆμ’ ἀποστρέψαι νόσου. 850
νῦν δ’ ἐς μέλαθρα καὶ δόμους ἐφεστίους

ἐλθὼν θεοῖσι πρῶτα δεξιώσομαι,

οἵπερ πρόσω πέμψαντες ἤγαγον πάλιν.

νίκη δ’ ἐπείπερ ἕσπετ’, ἐμπέδως μένοι.

ἄνδρες πολῖται, πρέσβος Ἀργείων τόδε, 8 5 5
οὐκ αἰσχυνοῦμαι τοὺς φιλάνορας τρόπους

λέξαι πρὸς ὑμᾶς· ἐν χρόνῳ δ’ ἀποφθίνει

τὸ τάρβος ἀνθρώποισιν. οὐκ ἄλλων πάρα
μαθοῦσ’, ἐμαυτῆς δύσφορον λέξω βίον,

τοσόνδ’ ὅσονπερ οὗτος ἦν ὑπ’ Ἰλίῳ. 860
τὸ μὲν γυναῖκα πρῶτον ι’ίρσενος δίχα

ἧσθαι δόμοις ἔρημον ἔκπαγλον κακὸν,

πολλὰς κλύουσαν κληδόνας παλιγκότους·

καὶ τὸν μὲν ἥκειν, τὸν δ’ ἐπεσφέρειν κακοῦ

κάκιον ἄλλο πῆμα, λάσκοντας δόμοις. 86 5
καὶ τραυμάτων μὲν εἶ τόσων ἐτύγχανεν

ἀνὴρ ὅδ’, ὥς πρὸς οἷκον ὠχετεύετο

φάτις, τέτρωται δικτύου πλέον λέγειν.

εἶ δ’ ἦν τεθνηκὼς, ὧς ἐπλήθυον λόγοι,
τρισώματός τᾶν Γηρυὼν ό δεύτερος 8 ²0
πολλὴν ἄνωθεν, τὴν κάτω γὰρ οὗ λέγω

χθονὸς, τρίμοιρον χλαῖναν ἐξηύχει λαβὼν,

ἅπαξ ἑκάστῳ κατθανὼν μορφώματι.

τοιῶνδ’ ἕκατι κληδόνων παλιγκότων

πολλὰς ἄνωθεν ἀρτάνας ἐμῆς δέρης 875
ἔλυσαν ἄλλοι πρὸς βίαν λελημμένης.

ἐκ τῶνδέ τοι παῖς ἐνθάδ’ οὗ παραστατεῖ,

ἐμῶν τε καὶ σῶν κύριος πιστευμάτων,

ὣς χρῆν, Ὀρέστης· μηδὲ θαυμάσῃς τόδε.

τρέφει γὰρ αὐτὸν εὐμενὴς δορύξενος 880
Στρόφιος ὁ Φωκεὺς, ἀμφίλεκτα πήματα

ἐμοὶ προφωνῶν, τόν ff‘ υπ’ Ἰλίω σέθεν

κίνδυνον, ει τε δημόθρους’ αναρχία

βουλὴν καταρρίψειεν,“ ωστε σύγγονον

βροτοῖσι τὸν πεσόντα λακτίσαι πλέον. 885

