 

1E.

ΣΟΦΟΚΛΕΟΥΣ ΟΙΔΙΠΟΥΣ ΤΥΡΑΝΝΟΣ.

ΟΙΔῙΠΟΥΣ.
Ὠ τέκνα, Κάδμου τοῦ πάλαι νέα τροφὴ,
τίνας ποθ’ ἕδρας τάσδε μοι θοάζετε
ἱκτηρίοις κλάδοισιν ἐξεστεμμένοι ;
πόλις δ’ ὁμοῦ μὲν θυμιαμάτων γέμει,
ὁμοῦ δὲ παιάνων τε καὶ στεναγμάτων·
ἁγὼ δικαιῶν μὴ παρ’ ἀγγέλων, τέκνα,
ἄλλων ἀκούειν αὐτὸς ὧδ’ ἐλήλυθα,
ὁ πᾶσι κλεινὸς Οἰδίπους καλούμενος.

ἀλλ’, ὦ γεραιὲ, φράζ’, ἐπεὶ πρέπων ἔφυς

πρὸ τῶνδε φωνεῖν, τίνι τρόπῳ καθέστατε,
δείσαντες, ἢ στέρξαντες ; ὣς θέλοντος ἂν
ἐμοῦ προσαρκεῖν πᾶν· δυσάλγητος γὰρ ἂν
ε’ίην τοιάνδε μὴ οὐ κατοικτείρων ἕδραν.
ἀλλ’, ὦ κρατύνων Οἰδίπους χώρας ἐμῆς,
ὁρᾷς μὲν ἡμᾶς ἡλίκοι προσήμεθα

βωμοῖσι τοῖς σοῖς· οἶ μὲν οὐδέπω μακρὰν
πτέσθαι σθένοντες, οἶ δὲ σὺν γήρᾳ βαρεῖς
ἱερῆς, ἐγὼ μὲν Ζηνὸς,- οἴδε τ’ ᾐθέων
λεκτοί· τὸ δ’ ἄλλο φῦλον ἐξεστεμμένον
ἀγοραῖσι θακεῖ, πρός τε Παλλάδος διπλοῖς
ναοῖς, ἐπ’ Ἰσμηνοῦ τε μαντείᾳ σποδῷ.
πόλις γὰρ, ὥσπερ καύτὸς εἰσορᾷς, ἄγαν
ἤδη σαλεύει κάνακουφίσω. κάρα

βυθῶν ἔτ’ οὐκ οἵα τε φοινίου σάλου,
φθίνουσα μὲν κάλυξιν ἐγκάρποις χθονὸς,
φθίνουσα δ’ ἀγέλαις βουνόμοις, τόκοισί τε
ἀγόνοις γυναικῶν· ἐν δ’ ὁ πυρφόρος θεὸς
σκήψας ἐλαύνει, λοιμὸς ἔχθιστος, πόλιν,
ὑφ’ οὗ κενοῦται δῶμα Καδμεῖον· μέλας δ’
Ἀιδης στεναγμοῖς καὶ γόοις πλουτίζεται.
θεοῖσι μέν νυν οὐκ ἰσοῦμενόν σ’ ἐγὼ

οὐδ’ οἵδε παῖδες ἑζόμεσθ’ ἐφέστιοι,
ἀνδρῶν δὲ πρῶτον ἔν τε συμφοραῖς βίου
κρίνοντες ἔν τε δαιμόνων ξυναλλαγαῖς·

ὅς γ’ ἐξέλυσας ἄστυ Καδμεῒον μολὼν
σκληρᾶς ἀοιδοῦ δασμὸν ὃν παρείχομεν,
καὶ ταῦθ’ ὑφ’ ἡμῶν οὐδὲν ἐξειδὼς πλέον
οὐδ’ ἐκδιδαχθείς· ἀλλὰ προσθήκῃ θεοῦ
λέγει νομίζει θ’ ἡμὶν ὀρθῶσαι βίον.

νῦν τ’, ὦ κράτιστον πᾶσιν Οἰδίπου κάρα,
ἶκετεῦομέν σε πάντες οἶδε πρόστροποι
ἀλκήν τιν’ εὑρεῖν ἡμὶν, ε’ίτε του θεῶν

10

¹5

20

01.

φήμην ἀκούσας εἴτ’ ἀπ’ ἀνδρὸς οἶσθά που·
ὣς τοῖσιν ἐμπείροισι καὶ τὰς ξυμφορὰς
ζώσας ὁρῶ μάλιστα τῶν βουλευμάτων.
ἴθ’, ὦ βροτῶν ἄριστ’, ἀνόρθωσον πόλιν.
ἴθ’, εὖλαβήθηθ’· ὧς σὲ νῦν μὲν ἥδε γῆ
σωτῆρα κλῄζει τῆς πάρος προθυμίας·
ἀρχῆς δὲ τῆς σῆς μηδαμῶς μεμνῴμεθα
στάντες τ’ ἐς ὀρθὸν καὶ πεσόντες ὕστερον·
ἀλλ’ ἀσφαλείᾳ τήνδ’ ἀνόρθωσον πόλιν.
ὄρνιθι γὰρ καὶ τὴν τότ’ αἰσίῳ τῦχην
παρέσχες ἡμῖν, καὶ τανῦν ἴσος γενοῦ.

ὣς εἴπερ ἄρξεις τῆσδε γῆς, ὥσπερ κρατεῖς,
ξὺν ἀνδράσιν κάλλιον ἢ κενῆς κρατεῖν.

ὣς οὐδέν ἐστιν οὔτε πύργος οὔτε ναῦς
ἔρημος ἀνδρῶν μὴ ξυνοικοῦντων ἔσω.

ὦ παῖδες οἰκτροὶ, γνωτὰ κοῦκ ἅγνωτά μοι
προσήλθεθ’ ἱμείροντες. εὖ γὰρ οἷδ’ ὅτι
νοσεῖτε πάντες, καὶ νοσοῦντες, ὧς ἐγὼ
οὐκ ἔστιν ὑμῶν ὅστις ἐξ ἴσου νοσεῖ.

τὸ μὲν γὰρ ὑμῶν ἄλγος εἰς ἕν’ ἔρχεται
μόνον καθ’ αὑτὸν, κοῦδέν’ ἄλλον· ἡ δ’ ε’μὴ
ψυχὴ πόλιν τε κάμὲ καὶ σ’ ὁμοῦ στένει.
ὥστ’ οὐχ ὕπνῳ γ’ εὕδοντά μ’ ἐξεγείρετε,

ΙΙ

ἀλλ’ ιστε πολλὰ μέν με δακρύσαντα δὴ,

πολλὰς δ’ ὁδοὺς ἐλθόντα φροντίδος πλάνοις.

ἣν δ’ εὖ σκοπῶν ηὕρισκον ἴασιν μόνην,
ταύτην ἔπραξα. παῖδα γὰρ Μενοικέως
Κρέοντ’, ἐμαυτοῦ γαμβρὸν, ε’ς τὰ Πυθικὰ
ἔπεμψα Φοίβου δώμαθ’, ὡς πύθοιθ’ ὅ τι
δρῶν ἢ τί φωνῶν τήνδε ρυσαίμην πόλιν.
καί μ’ ἦμαρ ἤδη ξυμμετροῦμενον χρόνῳ
λυπεῖ τί πράσσει. τοῦ γὰρ εἰκότος πέρα
ἅπεστι πλείω τοῦ καθήκοντος χρόνου.
ὅταν δ’ ἵκηται, τηνικαῦτ’ ἐγὼ κακὸς

μὴ δρῶν ἃν εἴην πάνθ’ ὅσ’ ἂν δηλοῖ θεός.
ἀλλ’ ἐς καλὸν σῦ τ’ εἶπας οἵδε τ’ ἀρτίως
Κρέοντα προστείχοντα σημαίνουσί μοι.

. ὦναξ 'Am-onon, εἰ γὰρ ἐν τύχῃ γε’ τῳ

σωτῆρι βαίη λαμπρὸς ὥσπερ ὄμματι.

. αλλ’ εἰκάσαι μὲν, ἡδύς· οὔ γὰρ ἂν κάρα

πολυστεφῆς ὧδ’ εἷρπε παγκάρπου δάφνης.

. τάχ’ εἰσόμεσθα· ξύμμετρος γὰρ ὣς κλύειν.

αναξ, ἐμὸν κήδευμα, παῖ Μενοικέως,

45

60

75

So

