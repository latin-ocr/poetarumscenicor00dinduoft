ΕΥΡΙΠΙΔΟΥ ΙΦΙΓΕΝΕΙΑ Η ΕΝ ΑΥΛΙΔΙ.

ΑΓΑΜΕΜΝΩΝ.
Ὠ πρέσβυ, δόμων τῶνδε πάροιθεν
στεῖχε.
ΘΕ. στείχω. τί δὲ καινουργεῖς,
Ἀγάμεμνον ἅναξ ,·
ΑΓΛ. πεύσει.
ΘΕ. κ σπεύδω.
μάλα τοι γῆρας τούμὸν ἄϋπνον
καὶ ἐπ’ ὀφθαλμοῖς ὀξὺ πάρεστιν.
ΑΓΛ. τίς ποτ’ ἄρ’ ἀστὴρ ὅδε πορθμεύεις
ΘΕ. Σείριος, ἐγγὺς τῆς ἑπταπόρου
Πλειάδος ᾄσσων ἔτι μεσσήρης.
Am. οὔκουν φθόγγος γ’ οὔτ’ ὀρνίθων
οὔτε θαλάσσης· σιγαὶ δ’ ἀνέμων
τόνδε κατ’ Εὔριπον ἔχουσιν.
ΘΕ. τί δὲ σὺ σκηνῆς ἐκτὸς ἀίσσεις,
Ἀγάμεμνον ἅναξ,-
ἕτι δ’ ἡσυχία τῇδε κατ’ Αὖλιν,
καὶ ἀκίνητοι φυλακαὶ τειχέων.
στείχωμεν ἔσω.
ΑΓΛ. ζηλῶ σε’, γέρον,
ζηλῶ δ’ ἀνδρῶν ὃς ἀκίνδυνον
βίον ἐξεπέρασ’ άγνὸς, ἀκλεής·
τοὺς δ’ ἐν τιμαῖς ἧσσον ζηλῶ.
ΘΕ. καὶ μὴν τὸ καλόν γ’ ἐνταῦθα βίου.

ΑΓΛ. τοῦτο δέ γ’ ἔστὶν τὸ καλὸν σφαλερόν·

[καὶ τὸ φιλότιμον]

γλυκὺ μὲν, λυπεῖ δὲ προσιστάμενον.
τοτὲ μὲν τὰ θεῶν οὐκ ὀρθωθέντ’
ἀνέτρεψε βίον, τοτὲ δ’ ἀνθρώπων
γνῶμαι πολλαὶ

καὶ δυσάρεστοι διέκναισαν.

ΘΕ. οὐκ ἄγαμαι ταῦτ’ ἀνδρὸς ἀριστέως·
οὐκ ε’πὶ πᾶσίν σ’ έφύτευσ’ ἀγαθοῖς,
Ἀγάμεμνον, Ἀτρεύς. ”
δεῖ δέ σε χαίρειν καὶ λυπεῖσθαι·
θνητὸς γὰρ ἔφυς. κᾶν μὴ σὺ θέλῃς,
τὰ θεῶν οὕτω βουλόμεν’ ἔσται.
σὺ δὲ λαμπτῆρος φάος ἀμπετάσας
δέλτον τε γράφεις
τήνδ’, ἣν πρὸ χερῶν ἔτι βαστάζεις,
καὶ ταύτὰ πάλιν γράμματα συγχεῖς,
καὶ σφραγίζεις λύεις τ’ ὀπίσω,
ῥίπτεις τε πέδῳ πεύκην, θαλερὸν
κατὰ δάκρυ χέων,
καὶ τῶν ἀπόρων οὐδενὸς ἐνδεῖς
μὴ ού μαίνεσθαι. τί πονεῖς τί πονεῖςὶ

1
’ ἑ

ΙΟ

¹5

20

30

40

τί νέον τί νέον περί σοι, βασιλεῦς

φέρε κοίνωσον μῦθον ές ἡμᾶς.

πρὸς δ’ ἄνδρ’ ἀγαθὸν πιστόν τε φράσεις· 45
σῇ γάρ μ’ ἀλόχῳ τότε Τυνδάρεως

πέμπει φερνὴν

συννυμφοκόμον τε δίκαιον.

[ArA. ἐγένοντο Λήδᾳ Θεστιάδι τρεῖς παρθένοι,

Φοίβη Κλυταιμνήστρα τ’, ε’μὴ ξυνάορος, 50
Ἐλένη τε· ταύτης οἱ τὰ πρῶτ’ ὠλβισμένοι
μνηστῆρες ἦλθον Ἑλλάδος νεανίαι.

δειναὶ δ’ ἀπειλαὶ καὶ κατ’ ἀλλήλων φόνος
ξυνίσταθ’, ὅστις μὴ λάβοι τὴν παρθένον.

τὸ πρᾶγμα δ’ ἀπόρως εἶχε Τυνδάρεῳ πατρὶ, 55
δοῦναί τε μὴ δοῦναί τε, τῆς τύχης ὅπως

ἅψαιτ’ ἄριστα, καί νιν εἰσῆλθεν τάδε,

ὅρκους συνάψαι δεξιάς τε συμβαλεῖν

μνηστῆρας ἀλλήλοισι, καὶ δι’ ἐμπύρων

σπονδὰς καθεῖναι κάπαράσασθαι τάδε, 60
ὅτου γυνὴ γένοιτο Τυνδαρὶς κόρη,

τούτῳ συναμιψεῖν, εἴ τις ἐκ δόμων λαβὼν

οἴχοιτο τόν τ’ ἔχοντ’ ἀπωθοίη λέχους,
κάπιστρατεύσειν καὶ κατασκάψειν πόλιν

’Ἕλλην’ ὁμοίως βάρβαρόν θ’ ὅπλων μέτα. 65
ἐπεὶ δ’ ἐπιστώθησαν, εὖ δέ πως γέρων

ὑπῆλθεν αὐτοὺς Τυνδάρεως πυκνῇ φρενὶ,

δίδωσ’ ἑλέσθαι θυγατρὶ μνηστήρων ἕνα,

ὅτου πνοαὶ φέροιεν Ἀφροδίτης φίλαι.

ἡ δ’ εἵλεθ’, ὥς γε μήποτ’ ὤφελεν λαβεῖν, 7ο
Μενέλαον. ἐλθὼν δ’ ἐκ Φρυγῶν ὁ τὰς θεὸς

κρίνας ὅδ’, ὥς ὁ μῦθος ἀνθρώπων ἔχει,
Λακεδαίμον’, ἀνθηρὸς μὲν εἱμάτων στολῇ,

χρυσῷ τε λαμπρὸς, βαρβάρῳ χλιδήματι,

ε’ρῶν ἐρῶσαν ᾤχετ’ ἐξαναρπάσας 7 5
Ἑλένην πρὸς Ἴδης βούσταθμ’, ἔκδημον λαβὼν
Μενέλαον· ὁ δὲ καθ’ Ἑλλάδ’ οἰστρήσας δρόμῳ
ὅρκους παλαιοὺς Τυνδάρεω μαρτύρεται,

’ ὡς χρὴ βοηθεῖν τοῖσιν ἠδικημένοις.

τούντεῦθεν οὖν Ἕλληνες ᾄξαντες δορὶ, 80
τεύχη λαβόντες, στενόπορ’ Αὐλίδος βάθρα

ἥκουσι τῆσδε, ναυσὶν ἀσπίσιν θ’ ὁμοῦ

ἵπποις τε πολλοῖς ἅρμασίν τ’ ἠσκημένοι.

κάμὲ στρατοῦ γ’ ἄνακτα Μενέλεω χάριν

εἴλοντο, σύγγονόν γε. τάξίωμα δὲ 85
ἄλλος τις ὤφελ’ ἀντ’ ἐμοῦ λαβεῖν τόδε,
ἠθροισμένου δὲ καὶ ξυνεστῶτος στρατοῦ

ἥμεσθ’ ἀπλοίᾳ χρώμενοι κατ’ Αὐλίδα.

Κάλχας δ’ ὁ μάντις ἀπορίᾳ κεχρημένοις

