ἈΙΣΧΥΛΟΥ ΑΓΑΜΕΜΝΩΝ.

ΤΑ TO'Y' ΔΡΑΜΑΤΟΣ ΠΡΟΣΩΠΑ

ΦΥΛΑΞ.

ΧΟΡΟΣ.
ΚΛΎΤΑΙΜΝΗΣΤΡΑ.
ΤΑΛΘΎΒΙΟΣ ΚΗΡΎΞ.

ΑΓΑΜΕΜΝΩΝ.
ΚΑΣΑΝΔΡΑ.
ΑΙΓΙΣΘΟΣ.

ΎΠΟΘΕΣΙΣ.

Ἀγαμέμνων εἷς Ἴλιον ἀπιὼν, τῇ Κλυταιμνήστρᾳ, εἷ
πορθήσοι τὸ Ἴλιον, ὑπέσχετο τῆς αὐτῆς ἡμέρας σημαί-
νειν διὰ πυρσοῦ. ὅθεν σκοπὸν ἐκάθισεν ἐπὶ μισθῷ Κλυ-
ταιμνήστρα, ἰ’να τηροίη τὸν πυρσόν. καὶ ὁ μὲν ἰδὼν
ἀπήγγειλεν· αὐτὴ δὲ τὸν τῶν πρεσβυτῶν ὄχλον μετα-
πέμπεται, περὶ τοῦ πυρσοῦ ἐροῦσα· ἐξ ὧν καὶ ὁ χορὸς
συνίσταται· οἵτινες ἀκούσαντες παιανίζουσι. μετ’ οὐ
πολὺ δέ καὶ Ταλθύβιος παραγίνεται, καὶ τὰ κατὰ τὸν
πλοῦν διηγεῖται. Ἀγαμέμνων δ’ ἐπὶ ἀπήνης ἔρχεται·
εἵπετο δ’ αὐτῷ ἑτέρα ἀπήνη, ἔνθα ἦν τὰ λάφυρα καὶ ἡ
Κασάνδρα. αὐτὸς μὲν οὖν προεισέρχεται εἷς τὸν οἶκον
σὺν τῇ Κλυταιμνήστρᾳ. Κασάνδρα δὲ προμαντεύεται,
πρὶν εἷς τὰ βασίλεια εἰσελθεῖν, τὸν ἑαυτῆς καὶ τοῦ Ἀγα-
μέμνονος θάνατον καὶ τὴν ἐξ Ὀρέστου μητροκτονίαν,

καὶ εἷσπηδᾷ ὣς θανουμένη, ῥίψασα τὰ στέμματα. τοῦτο
δὲτὸ μέρος τοῦ δράματος θαυμάζεται ὡς καὶ ἔκπληξιν
καὶ οἶκτον ἱκανὸν ἐμποιεῖν. ἷδίως δέ Αἰσχύλος τὸν Ἀγα-
μέμνονα ε’πὶ σκηνῆς ἀναιρεῖσθαι ποιεῖ· τὸν δὲ Κασάν-
δρας σιωπήσας θάνατον, νεκρὰν αὐτὴν ὑπέδειξε. πε-
ποίηκέ τε Αἴγισθον καὶ Κλυταιμνήστραν ἑκάτερον δι-
ισχυριζόμενον περὶ τῆς ἀναιρέσεως ἑνὶ κεφαλαίῳ τὴν
μὲν τῇ ἀναιρέσει Ἰφιγενείας, τὸν δὲ ταῖς τοῦ πατρὸς
Θυέστου ἐξ Ἀτρέως συμφοραῖς.

Ἐδιδάχθη τὸ δρᾶμα ἐπὶ ἄρχοντος Φιλοκλέους ὄλυμ-
πιάδι ὀγδοηκοστῇ ἔτει δευτέρῳ. πρῶτος Αἰσχύλος
Ἀγαμέμνονι, Χοηφόροις, Εὐμενίσι, Πρωτεῖ σατυρικᾷ.
ἐχορήγει Ξενοκλῆς Ἀφιδνεὺς.

Προλογίζει δὲ ὁ φύλαξ, θεράπων Ἀγαμέμνονος.

 

