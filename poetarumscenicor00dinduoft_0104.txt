96

HA.

XO.

HA.

XO.

ΗΛ.

ΣΟΦΟΚΛΕΟΥΣ

ἐμπίπτεις οὕτως αἷκῶς;

πολὺ γάρ τι κακῶν ὑπερεκτήσω,

σᾷ δυσθύμῳ τίκτουσ’ ἀεὶ

ψυχᾷ πολέμους· τὰ δὲ τοῖς δυνατοῖς

οὐκ ἐριστὰ πλάθειν. 220

δεινοῖς ἠναγκάσθην, δεινοῖς”

ἔξοιδ’, οὐ λάθει μ’ ὀργά.

ἀλλ’ ἐν γὰρ δεινοῖς οὐ σχήσω

ταύτας ἄτας,

ὄφρα με βίος ἔχῃ. 225

τίνι γάρ ποτ’ ἂν, ὦ φιλία γενέθλα, ’

πρόσφορον ἀκούσαιμ’ ἔπος, τίνι φρονοῦντι καί·
ωας

ἄνετέ μ’ ἄνετε, παράγοροι.

τάδε γὰρ ἄλυτα κεκλήσεται· 230

οὐδέ ποτ’ ἐκ καμάτων ἀποπαύσομαι

ἀνάριθμος ὧδε θρήνων.

ἀλλ’ οὖν εὐνοίᾳ γ’ αὐδῶ,

μάτηρ ὡσεί τις πιστὰ,

μὴ τίκτειν σ’ ἄταν ἄταις. 235

καὶ τί μέτρον κακότητος ἔφυ; φέρε, ’

πῶς ἐπὶ τοῖς φθιμένοις ἀμελεῖν καλόν 3

ἐν τίνι τοῦτ’ ἔβλαστ’ ἀνθρώπων;

μήτ’ ε’ίην ἔντιμος τούτοις

μήτ’, εἴ τῳ πρόσκειμαι χρηστῷ, 240

ξυνναίοιμ’ εὔκηλος, γονέων

ἐκτίμους ἴσχουσα πτέρυγας

ὀξυτόνων γόων.

εἷ γὰρ ὁ μὲν θανὼν γᾶ τε καὶ οὐδὲν ὢν 244

κείσεται τάλας,

οἱ δὲ μὴ πάλιν

δώσουσ’ ἀντιφόνους δίκας,

ἔρροι τ’ ἂν αι’δὼς

ἁπάντων τ’ εὐσέβεια θνατῶν. 250

ἐγὼ μὲν, ὦ παῖ, καὶ τὸ σὸν σπεύδουσ’ ἄμα

καὶ τούμὸν αὐτῆς ἦλθον’ εἶ δέ μὴ καλῶς

λέγω, σὺ νίκα. σοὶ γὰρ ἑψόμεσθ’ ἅμα.

αἰσχύνομαι μὲν, ὦ γυναῖκες, εἷ δοκῶ

πολλοῖσι θρήνοις δυσφορεῖν ὑμῖν ἄγαν. 255

ἀλ ‘ ἡ βία γὰρ ταῦτ’ ἀναγκάζει με δρᾶν,

σύγγνωτε. πῶς γὰρ ἥτις εὐγενὴς γυνὴ,

πατρῷ’ ὁρῶσα πήματ’, οὐ δρῴη τάδ’ ἂν,

ἁγὼ κατ’ ἦμαρ καὶ κατ’ εὐφρόνην ἀεὶ

θάλλοντα μᾶλλον ἢ καταφθίνονθ’ ὁρῶ; 260

ᾗ πρῶτα μὲν τὰ μητρὸς, ἧ μ’ ἐγείνατο,

ἔχθιστα συμβέβηκεν· εἶτα δώμασιν

ἐν τοῖς ἐμαυτῆς τοῖς φονεῦσι τοῦ πατρὸς

ξύνειμι, κάκ τῶνδ’ ἄρχομαι κάκ τῶνδέ μοι

λαβεῖν θ’ ὁμοίως καὶ τὸ τητᾶσθαι πέλει. 265

ἔπειτα ποίας ἡμέρας δοκεῖς μ’ ἄγειν,

ὅταν θρόνοις Αἴγισθον ἐνθακοῦντ’ ἰ’δω

τοῖσιν πατρῴοις, εἰσίδω δ’ ἐσθήματα

φοροῦντ’ ἐκείνῳ ταύτὰ, καὶ παρεστίους

σπένδοντα λοιβὰς ἔνθ’ ἐκεῖνον ὤλεσεν, 270

ἰ’δω δέ τούτων τὴν τελευταίαν ὕβριν,

τὸν αὐτοέντην ἡμὶν ἐν κοίτῃ πατρὸς

ξὺν τῇ ταλαίνῃ μητρὶ, μητέρ’ εἷ χρεὼν

ταύτην προσαυδᾶν τῷδε συγκοιμωμένην·

ἡ δ’ ὧδε τλήμων ὥστε τῷ μιάστορι 275

ξύνεστ’, Ἐρινὺν οὔτιν’ ἐκφοβουμένη·

ἀλλ’ ὥσπερ ἐγγελῶσα τοῖς ποιουμένοις,

εὑροῦσ’ ἐκείνην ἡμέραν, ἐν ᾗ τότε

πατέρα τὸν ἀμὸν ἐκ δόλου κατέκτανεν,
ταύτῃ χοροὺς ἵστησι καὶ μηλοσφαγεῖ 280
θεοῖσιν ἔμμην’ ἱρὰ τοῖς σωτηρίοις.
ε’γὼ δ’ ὁρῶσ’ ἢ δύσμορος κατὰ στέγας
κλαίω, τέτηκα, κάπικωκύω πατρὸς
τὴν δυστάλαιναν δαῖτ’ ἐπωνομασμένην
αὐτὴ πρὸς αὑτήν· οὐδὲ γὰρ κλαῦσαι πάρα 285
τοσόνδ’ ὅσον μοι θυμὸς ἡδονὴν φέρει.
αὕτη γὰρ ἡ λόγοισι γενναία γυνὴ
φωνοῦσα τοιάδ’ ἐξονειδίζει κακὰ,
ὦ δύσθεον μίσημα, σοὶ μόνῃ πατὴρ
τέθνηκεν; ἄλλος δ’ οὔτις ἐν πένθει βροτῶν 3 290
κακῶς ὄλοιο, μηδέ σ’ ἐκ γόων ποτὲ ’
τῶν νῦν ἀπαλλάξειαν οἱ κάτω θεοί.
τάδ’ ἐξυβρίζει· πλὴν ὅταν κλύῃ τινὸς
ἥξοντ’ Ὀρέστην· τηνικαῦτα δ’ ἐμμανὴς
βοᾷ παραστᾶσ’, ού σύ μοι τῶνδ’ αἷτία ; 295
οὐ σὸν τόδ’ ἐστὶ τοῦργον, ἥτις ἐκ χερῶν
κλέψασ’ Ὀρέστην τῶν ἐμῶν ὑπεξέθου ;
ἀλλ’ ’ίσθι τοι τίσουσά γ’ ἀξίαν δίκην.
τοιαῦθ’ ὑλακτεῖ, σὺν δ’ ἐποτρύνει πέλας
ὁ κλεινὸς αὐτῇ ταύτὰ νυμφίος παρὼν, 300
ὁ πάντ’ ἄναλκις οὗτος, ἡ πᾶσα βλάβη,
ὁ σὺν γυναιξὶ τὰς μάχας ποιούμενος.
ἐγὼ δ’ Ὀρέστην τῶνδε προσμένουσ’ ἀεὶ
παυστῆρ’ ἐφήξειν ἡ τάλαιν’ ἀπόλλυμαι.
μέλλων γὰρ ἀεὶ δρᾶν τι τὰς οὔσας τέ μου 395
καὶ τὰς ἀπούσας ἐλπίδας διέφθορεν.
ἐν οὖν τοιούτοις οὔτε σωφρονεῖν, φίλαι,
οὔτ’ εὐσεβεῖν πάρεστιν· ἀλλ’ ἔν τοι κακοῖς
πολλή ’στ’ ἀνάγκη κάπιτηδεύειν κακά.
ΧΟ. φέρ’ εἶπέ, πότερον ὄντος Αἰγίσθου πέλας · 310
λέγεις τάδ’ ἡμῖν, ἢ βεβῶτος ἐκ δόμων;
ΗΛ. ἦ κάρτα. μὴ δόκει μ’ ἂν, εἴπερ ἦν πέλας,
θυραῖον οἷχνεῖν· νῦν δ’ ἀγροῖσι τυγχάνει.
ΧΟ. ἦ κᾶν ἐγὼ θαρσοῦσα μᾶλλον ἐς λόγους ¹
τοὺς σοὺς ἱκοίμην, εἴπερ ὧδε ταῦτ’ ἔχει; 315
HA. ὥς νῦν ἀπόντος ἱστόρει τί σοι φίλον.
XO. καὶ δή σ’ ἐρωτῶ, τοῦ κασιγνήτου τί φῂς,
ἥξοντος, ἢ μέλλοντος ; εἰδέναι θέλω.
ΗΛ. φησίν γε· φάσκων δ’ οὐδὲν ὧν λέγει ποιεῖ.
XO· φιλεῖ γὰρ ὀκνεῖν πρᾶγμ’ ἀνὴρ πράσσων μέγα. 320*
ΗΛ. καὶ μὴν ἔγωγ’ ἔσωσ’ ἐκεῖνον οὐκ ὄκνῳ.
ΧΟ. θάρσει· πέφυκεν ἐσθλὸς, ὥστ’ ἀρκεῖν φίλοις.
ΗΛ. πέποιθ’, ἐπεί τᾶν οὐ μακρὰν ἔζων ἐγώ.
ΧΟ. μὴ νῦν ἔτ’ ε’ίπῃς μηδέν· ὣς δόμων ὁρῶ
τὴν σὴν ὅμαιμον, ἐκ πατρὸς ταύτοῦ φύσιν, 325
Χρυσόθεμιν, ἔκ τε μητρὸς, ἐντάφια χεροῖν
φέρουσαν, οἶα τοῖς κάτω νομίζεται.
ΧΡ. τίν’ αὖ σὺ τήνδε πρὸς θυρῶνος ἐξόδοις
ἐλθοῦσα φωνεῖς, ὦ κασιγνήτη, φάτιν,
κούδ’ ἐν χρόνῳ μακρῷ διδαχθῆναι θέλεις · 330
θυμῷ ματαίῳ μὴ χαρίζεσθαι κενάς
καίτοι τοσοῦτόν γ’ οἶδα κάμαυτήν, ὅτι
ἀλγῶ ’πὶ τοῖς παροῦσιν· ὥστ’ ἂν, εἷ σθένος
λάβοιμι, δηλώσαιμ’ ἂν οἷ’ αὐτοῖς φρονῶ.
νῦν δ’ ἐν κακοῖς μοι πλεῖν ὑφειμένῃ δοκεῖ, 3 35
καὶ μὴ δοκεῖν μὲν δρᾶν τι, πημαίνειν δὲ μή.
τοιαῦτα δ’ ἄλλα καὶ σὲ βούλομαι ποιεῖν.
καίτοι τὸ μὲν δίκαιον, οὖχ ᾗ ’γὼ λέγω,
ἀλλ’ ᾗ σὺ κρίνεις. εἶ δ’ ἐλευθέραν με δεῖ
ζῆν, τῶν κρατούντων ἐστὶ πάντ’ ἀκουστέα. 340

 

