504

τὰ κοινὰ ἐλέγχει τὴν φαύλην διάθεσιν, ἐπιθυμίαν ἐγκα-
τασπείρων τοῖς ἀκούουσιν ἀπαλλαγῆναι τῆς ἐνεστώσης
’μοχθηρᾶς πολιτείας. ὑποτίθεται γὰρ περὶ τὸν ἀέρα πόλιν,
τῆς γῆς ἀπαλλάσσων· ἀλλὰ καὶ βουλὰς καὶ συνόδους
ὀρνίθων, ταῖς Ἀθηναίων δυσχεραίνων. ἀλλὰ καὶ ὅσα
παίζει, ἐπίσκοπον,ἢ ψηφισματογράφον, ἢ τοὺς λοιποὺς
εἶσάγων, οὐχ ἁπλῶς, ἀλλὰ γυμνοῖ τὰς πάντων προαι-
ρέσεις, ὣς αἰσχροκερδείας ἕνεκεν χρηματίζονται. εἶθ’
ὕστερον καὶ τὸ θεῖον εἷς ἇπρονοησίαν κωμῳδεῖ. τὰ δὲ
ὀνόματα τῶν γερόντων πεποίηται, ὡς εἶ πεποιθοίη ἔτερος
τῷ ἑτέρῳ καὶ ἐλπίζοι ἔσεσθαι ἐν βελτίοσι. τινὲς δε
φασι τὸν ποιητὴν τὰς ἐν ταῖς τραγῳδίαις τερατολογίας
ἐν μὲν ἄλλοις διελέγχειν, ἐν δέ τοῖς νῦν τὴν τῆς Γι-

γαντομαχίας συμπλοκὴν ἕωλον ἀποφαίνων, ὄρνισιν ἔδωκε ·
διαφέρεσθαι πρὸς θεοὺς περὶ τῆς ἀρχῆς.

Ἐπὶ Χαβρίου τὸ δρᾶμα καθῆκεν εἷς ἄστυ διὰ m-
λιστρᾶτου· εἷς ’δὲ Λήναια τὸν Ἀμφιάραον ἐδίδαξε διὰ
Φιλωνίδου. λάβοι δ’ ἅν τις τοὺς χρόνους ἐκ τῶν πέρυσι
γενομένων ε’πὶ Ἀριστομνῆστου τοῦ πρὸ Χαβρίου. Ἀθη-
ναῖοι γὰρ πέμπουσι τὴν Σαλαμινίαν, τὸν Ἀλκιβιάδην
μεταστελλόμενοι ἐπὶ κρίσει τῆς τῶν μυστηρίων ἐκμιμή-
σεως. ὁ δὲ ἄχρι μὲν Θουρίου εἵπετο τοῖς μεθήκουσιν,
ἐκεῖθεν δὲ δρασμὸν ποιησάμενος εἷς Πελοπόννησον ἐπε-
ραιώθη. τῆς δὲ μετακλήσεως μέμνηται καὶ Ἀριστοφάνης,
ἀποκρύπτων μὲν τὸ ὄνομα, τὸ δὲ πρᾶγμα δηλῶν ἐν οἷς
γέ φησι

μηδαμῶς

ἡμῖν παρα θάλατταν, ἵν’ ἀνακύψετα
κλητῆρ’ ἅγουθ ἕωθεν ἡ Σαλαμινία.

ΑΡΙΣΤΟΦΑΝΟὙΣ ΓΡΑΜΜΑΤΙΚΟΎ.

Διὰ τὰς δίκας φεύγουσιν Ἀθήνας δύο τινές·
οἳ πρὸς τὸν ἔποπα, τὸν λεγόμενον Τηρέα,
ἐλθόντες ἦρώτων ἀπράγμονα πόλιν.

εἷς δ’ ὅρνις ἕποπι συμπαρὼν μετα πλειόνων
πτηνῶν διδάσκει, τί δύνατ’ ὀρνίθων γένος,
καὶ πῶς, ἐάν περ κατὰ μέσον τὸν ἀέρα
πόλιν κτίσωσι, τῶν θεῶν τὰ πράγματαΊ
,αὐτοὶ παραλήψοντ’. ἐκ δὲ τοῦδε φάρμακον
πτέρυγάς τ’ ἐποίουν· ἠξίωσαν δ’ οἱ θεοὶ,
ἐπίθεσιν οὐ μικρὰν ὁρῶντες γενομένην.

