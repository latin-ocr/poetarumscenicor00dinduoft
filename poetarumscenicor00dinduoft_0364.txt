ΕΥΡΙΠΙΔΟΥ

ῙΟΚΑΣΤΗ.
⁹52 τὴν ἐν ἄστροις οὐρανοῦ τέμνων ὁδὸν
καὶ χρυσοκολλήτοισιν ἐμβεβὼς δίφροις
“’Ἠλιε, θοαῖς ἵπποισιν εἱλίσσων φλόγα,
ὡς δυστυχῆ Θήβαισι τῇ τόθ’ ἡμέρᾳ
ἀκτῖν’ ἐφῆκας, Κάδμος ἡνίκ’ ἦλθε γῆν
τήνδ’, ἐκλιπὼν Φοίνισσαν ἐναλίαν χθόνα·
ὃς παῖδα γήμας Κύπριδος Ἀρμονίαν ποτέ
Πολύδωρον ἐξέφυσε, τοῦ δὲ Λάβδακον
φῦναι λέγουσιν, ἐκ δέ τοῦδε Λάῖον.
ἐγὼ δὲ παῖς μὲν κλῄζομαι Μενοικέως,
Κρέων τ’ ἀδελφὸς μητρὸς ἐκ μιᾶς ἔφυ.
καλοῦσι δ’ Ἰοκάστην με, τοῦτο γὰρ πατὴρ
ἔθετο, γαμεῖ δὲ Λάῖός μ’· ἐπεὶ δ’ ἅπαις
ἦν, χρόνια λέκτρα τᾶμ’ ἔχων ἐν δώμασιν,
ἐλθὼν ε’ρωτᾷ Φοῖβον, ἐξαιτεῖ θ’ ἅμα
παίδων ε’-ς οἴκους ἀρσένων κοινωνίαν.
ὁ δ’ εἶπεν, ὦ Θήβαισιν εὐίπποις ἅναξ,
μὴ σπεῖρε τέκνων ἄλοκα δαιμόνων βίᾳ.
εἷ γὰρ τεκνώσεις παῖδ’, ἀποκτενεῖ σ’ ὁ φὺς,
καὶ πᾶς σὸς οἶκος βήσεται δι’ αἵματος.
ὁ δ’ ἡδονῇ δοὺς ἔς τε βακχεῖον πεσὼν
ἔσπειρεν ἡμῖν παῖδα, καὶ σπείρας βρέφος,
γνοὺς τάμπλάκημα τοῦ θεοῦ τε τῆν φάτιν.
λειμῶν’ ἐς ’Ί-Ιρας καὶ Κιθαιρῶνος λέπας
δίδωσι βουκόλοισιν ἐκθεῖναι βρέφος,
σφυρῶν σιδηρᾶ κέντρα διαπείρας μέσον.
[ὅθεν νιν Ἑλλὰς ὠνόμαζεν Οἶδίπουν.]
Πολύβου δέ νιν λαβόντες ἱπποβουκόλοι
φέρουσ’ ἐς οἴκους ἔς τε δεσποίνης χέρας
ἔθηκαν. ἡ δὲ τὸν ἐμὸν ὠδίνων πόνον
μαστοῖς ὑφεῖτο καὶ πόσιν πείθει τεκεῖν.
ἤδη δὲ πυρσαῖς γένυσιν ἐξανδρούμενος
παῖς οὑμὸς ἢ γνοὺς ἤ τινος μαθὼν πάρα
ἔστειχε, τοὺς φύσαντας ἐκμαθεῖν θέλων,
πρὸς δῶμα Φοίβου, Λάῖός θ’ οὑμὸς πόσις,
τὸν ἐκτεθέντα παῖδα μαστεύων μαθεῖν,
εἷ μηκέτ’ εἵη. καὶ ξυνάπτετον πόδα
ἐς ταυτὸν ἅμφω Φωκίδος σχιστῆς ὁδοῦ.
καί νιν κελεύει Λαΐου τροχηλάτης,
ὦ ξένε, τυράννοις ἐκποδὼν μεθίστασο.
ὁ δ’ εἷρπ’ ἄναυδος, μέγα φρονῶν. πῶλοι δέ νιν
χηλαῖς τένοντας ἐξεφοίνισσον ποδῶν.
ὅθεν, τί τάκτὸς τῶν κακῶν με δεῖ λέγειν ;

10

20

25

30

35

40

ΦΟΙΝΙΣΣΑΙ.

παῖς πατέρα καίνει, καὶ λαβὼν ὀχήματα

Πολύβῳ τροφεῖ δίδωσιν. ὡς δ’ ἐπεζάρει 45
Σφὶγξ ἁρπαγαῖσι πόλιν, ἐμός τ’ οὐκ ἦν πόσις, ,
Κρέων ἀδελφὸς τάμὰ κηρύσσει λέχη,

ὅστις σοφῆς α’ίνιγμα παρθένου μάθοι,

τούτῳ ξυνάψειν λέκτρα. τυγχάνει δέ πως

αἴνιγμ’ ἐμὸς παῖς Οἰδίπους Σφιγγὸς μαθὼν, 5ο
ὅθεν τύραννος τῆσδε γῆς καθίσταται,

[καὶ σκῆπτρ’ ἔπαθλα τῆσδε λαμβάνει χθονός]
γαμεῖ δὲ τὴν τεκοῦσαν οὐκ εἰδὼς τάλας,

οὐδ’ ἦ τεκοῦσα παιδὶ συγκοιμωμένη.

τίκτω δὲ παῖδας παιδὶ δύο μὲν ἄρσενας, 5 5
Ἐτεοκλέα κλεινήν τε Πολυνείκους βίαν,

κόρας δὲ δισσάς· τὴν μὲν Ἰσμήνην πατὴρ
ὠνόμασε, τὴν δὲ πρόσθεν Ἀντιγόνην ἐγώ.

μαθὼν δέ τάμὰ λέκτρα μητρῴων γάμων

ὅ πάντ’ ἀνατλὰς Οἰδίπους παθήματα 60
εἷς ὄμμαθ’ αὑτοῦ δεινὸν ἐμβάλλει φόνον,
χρυσηλάτοις πόρπαισιν αἱμάξας κόρας.

ἐπεὶ δὲ τέκνων γένυς ἐμῶν σκιάζεται,

κλῄθροις ἔκρυψαν πατέρ’, ἶν’ ἀμνήμων τύχη
γένοιτο, πολλῶν δεομένη σοφισμάτων. 65
ζῶν ’ ἔστ’ ἐν οἴκοις, πρὸς δὲ τῆς τύχης νοσῶν
ἀρὰς ἀρᾶται παισὶν ἀνοσιωτάτας,

θηκτῷ σιδήρῳ δῶμα διαλαχεῖν τόδε.

τὼ δ’ ἐς φόβον πεσόντε μὴ τελεσφόρους

εὐχὰς θεοὶ κραίνωσιν οἰκούντων ὁμοῦ, 70
ξυμβάντ’ ἔταξαν τὸν νεώτερον πάρος

φεύγειν ἑκόντα τήνδε Πολυνείκη χθόνα,

Ἐτεοκλέα δὲ σκῆπτρ’ ἔχειν μένοντα γῆς

ἐνιαυτὸν ἀλλάσσοντ’. ἐπεὶ δ’ ἐπὶ ζυγοῖς

καθέζετ’ ἀρχῆς, οὖ μεθίσταται θρόνων, 75
φυγάδα δ’ ἀπωθεῖ τῆσδε Πολυνείκη χθονός.

ὁ δ’ Ἀργος ἐλθὼν, κῆδος Ἀδράστου λαβὼν,
πολλὴν ἀθροίσας ἀσπίδ’ Ἀργείων ἇγει·

ἐπ’ αὐτὰ δ’ ἐλθὼν ἑπτάπυλα τείχη τάδε,

πατρῷ’ ἀπαιτεῖ σκῆπτρα καὶ μέρη χθονός. 80
ἐγὼ δ’ ἔριν λ’ύσουσ’ ὑπόσπονδον μολεῖν

ἔπεισα παιδὶ παῖδα, πρὶν ψαῦσαι δορός.

ἥξειν δ’ ὁ πεμφθείς φησιν αὐτὸν ἅγγελος.

ἀλλ’ ὦ φαεννὰς οὐρανοῦ ναίων πτύχας

Ζεῦ, σῶσον ἡμᾶς, δὸς δὲ σύμβασιν τέκνοις. 85
χρὴ δ’, εἶ σοφὸς πέφυκας, οὐκ ε’ἃν βροτῶν

τὸν αὐτὸν ἀεὶ δυστυχῆ καθεστάναι.

