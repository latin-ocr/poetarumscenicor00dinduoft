28

ναῶν ἐπενθορόντες ἄλλος ἄλλοσε

δρασμῷ κρυφαίῳ βίοτον ἐκσωσοίατο.

ὁ δ’ εὐθὺς ὡς ἤκουσεν, οὐ ξυνεὶς δόλον
ςΈλληνας ἀνδρὸς οὐδὲ τὸν θεῶν φθόνον,
πᾶσιν προφωνεῖ τόνδε ναυάρχοις λόγον·
εὖτ’ ἃν φλέγων ἀκτῖσιν ἥλιος χθόνα
λήξῃ, κνέφας δὲ τέμενος αἰθέρος λάβῃ,
ταξαι νεῶν στῖφος μὲν ἐν στοίχοις τρισὶν,
ἔκπλους φυλάσσειν καὶ πόρους ἁλιρρόθους,
ἄλλας δὲ κύκλῳ νῆσον Αἴαντος πέριξ·

ὣς εἶ μόρον φευξοίαθ’ Ἕλληνες κακὸν,
ναυσὶν κρυφαίως δρασμὸν εὑρόντες τινὰ,
πᾶσι στέρεσθαι κρατὸς ἦν προκείμενον.
τοσαῦτ’ ἔλεξε κάρθ’ ὑπ’ ἐκθύμου φρενός·
οὗ γὰρ τὸ μέλλον ἐκ θεῶν ἠπίστατο.

οἱ δ’ οὐκ ἀκόσμως, ἀλλὰ πειθάρχῳ φρενὶ
δεῖπνόν τ’ ἐπορσύνοντο, ναυβάτης τ’ ἀνὴρ
τροποῦτο κώπην σκαλμὸν ἀμφ’ εὐήρετμον.
ἐπεὶ δὲ φέγγος ἡλίου κατέφθιτο

καὶ νὺξ ἐπῄει, πᾶς ἀνὴρ κώπης ἅναξ

ἐς ναῦν ἐχώρει πᾶς θ’ ὅπλων ἐπιστάτης·
τάξις δὲ τάξιν παρεκάλει νεὼς μακρᾶς·
πλέουσι δ’ ῶς ἕκαστος ἣν τεταγμένος,

καὶ πάννυχοι δὴ διάπλοον καθίστασαν
ναῶν ἄνακτες πάντα ναυτικὸν λεών·

καὶ νὺξ ἐχώρει, κού μάλ’ Ἑλλήνων στρατὸς
κρυφαῖον ἔκπλουν οὐδαμῆ καθίστατο·

ἐπεί γε μέντοι λευκόπωλος ἡμέρα

πᾶσαν κατέσχε γαῖαν εὐφεγγὴς ἷδεῖν,
πρῶτον μὲν ἢχῇ κέλαδος Ἐλλήνων πάρα
μολπηδὸν εὐφήμησεν, ὄρθιον δ’ ἅμα
ἀντηλάλαξε νησιώτιδος πέτρας

ἠχώ· φόβος δὲ πᾶσι βαρβάροις παρῆν
γνώμης ἀποσφαλεῖσιν· οὐ γὰρ ὡς φυγῇ
παιᾶν’ ἐφύμνουν σεμνὸν “Ἐλληνες τότε,
ἀλλ’ ἐς μάχην ὁρμῶντες εὐψύχῳ θράσει.
σάλπιγξ δ’ dii-175 πάντ’ ἐκεῖν’ ἐπέφλεγεν·
εὐθὺς δέ κώπης ῥοθιάδος ξυνεμβολῇ
ἔπαισαν ἅλμην βρύχιον ἐκ κελεύσματος,
θοῶς δὲ πάντες ἦσαν ἐκφανεῖς ἰδεῖν·

τὸ δεξιὸν μὲν πρῶτον εὐτάκτως κέρας
ἡγεῖτο κόσμῳ, δεύτερον δ’ ὁ πᾶς στόλος
ἐπεξεχώρει, καὶ παρῆν ὁμοῦ κλύειν
πολλὴν βοὴν, ὦ παῖδες Ἑλλήνων ἰ’τε,
ἐλευθεροῦτε πατρίδ’, ἐλευθεροῦτε δὲ
παῖδας, γυναῖκας, θεῶν τε πατρῴων ἕδη,
θήκας τε προγόνων· νῦν ὑπὲρ πάντων ἀγών.

καὶ μὴν παρ’ ἡμῶν Περσίδος γλώσσης ῥόθος

ὑπηντίαζε, κούκ ἔτ’ ἦν μέλλειν ἀκμή.
εὐθὺς δέ ναῦς ἐν νηὶ χαλκήρη στόλον
ἔπαισεν· ἦρξε δ’ ἐμβολῆς Ἑλληνικὴ

ναῦς, κάποθραύει πάντα Φοινίσσης νεὼς
κόρυμβ’, ἐπ’ ἄλλην δ’ ἄλλος ’ίθυνεν δόρυ.
τὰ πρῶτα μὲν δὴ ῥεῦμα Περσικοῦ στρατοῦ
ἀντεῖχεν· ὡς δὲ πλῆθος ἐν στενῷ νεῶν
ἤθροιστ’, ἀρωγὴ δ’ οὔτις ἀλλήλοις παρῆν,
αὐτοὶ δ’ ὑφ’ αὑτῶν ἐμβόλοις χαλκοστόμοις
παίοντ’, ἔθραυον πάντα κωπήρη στόλον,
Ἑλληνικαί τε νῆες οὐκ ἀφρασμόνως
κύκλῳ πέριξ ἔθεινον, ὑπτιοῦτο δὲ

σκάφη νεῶν, θάλασσα δ’ οὐκ ἔτ’ ἦν ἰδεῖν,
ναυαγίων πλήθουσα καὶ Φόνου βροτῶν·

ΑΙΣΧΥΛΟΥ

362

370

380

395

400

405

4¹0

4¹5

420

AT.

ΑΓ.

AT.

Ar.

AT.

ΑΓ.

AT.

ΑΓ.

ἀκταὶ δὲ νεκρῶν χοιράδες τ’ ἐπλήθυον·
φυγῇ δ’ ἀκόσμῳ πᾶσα ναῦς ἠρέσσετο,
ὅσαι περ ἦσαν βαρβάρου στρατεύματος·
τοὶ δ’ ὥστε θύννους ἤ τιν’ ἶχθύων βόλον
ἀγαῖσι κωπῶν θραύσμασίν τ’ ἐρειπίων
ἔπαιον, ἐρράχιζον, οἰμωγὴ δ’ ὁμοῦ
κωκύμασιν κατεῖχε πελαγίαν ἅλα,

ἕως κελαινῆς νυκτὸς ὄμμ’ ἀφείλετο.
κακῶν δὲ πλῆθος, οὐδ’ ἂν εἶ δέκ’ ἤματα
στοιχηγοροίην, οὐκ ἂν ἐκπλήσαιμί σοι.
εὖ γὰρ τόδ’ ἴσθι, μηδάμ’ ἡμέρᾳ μιᾷ
πλῆθος τοσουτάριθμον ἀνθρώπων θανεῖν.
αἷαῖ, κακῶν δὴ πέλαγος ἔρρωγεν μέγα
Πέρσαις τε καὶ πρόπαντι βαρβάρων γένει.
εὖ νῦν τόδ’ ἴσθι, μηδέπω μεσοῦν κακόν·
τοιάδ’ ἐπ’ αὐτοὺς ἦλθε συμφορὰ πάθους,
ὡς τοῖσδε καὶ δὶς ἀντισηκῶσαι ῥοπῇ.

καὶ τίς γένοιτ’ ἂν τῆσδ) ἔτ’ ἐχθίων τύχη ;
λέξον τίν’ αὖ φῂς τήνδε συμφορὰν στρατῷ
ἐλθεῖν κακῶν ῥέπουσαν ἐς τὰ μάσσονα.
Περσῶν ὅσοι περ ἦσαν ἀκμαῖοι φύσιν,
ψυχήν τ’ ἅριστοι κεύγένειαν ἐκπρεπεῖς,
αὐτῷ τ’ ἅνακτι πίστιν ἐν πρώτοις ἀεὶ,
τεθνᾶσιν οἰκτρῶς δυσκλεεστάτῳ μόρῳ.

οἲ ’γὼ τάλαινα ξυμφορᾶς κακῆς, φίλοι.
ποίῳ μόρῳ δὲ τούσδε φῂς ὄλωλέναι;
νῆσός τις ἐστὶ πρόσθε Σαλαμῖνος τόπων,
βαιὰ, δύσορμος ναυσὶν, ἣν ὁ φιλόχορος
Πὰν ἐμβατεύει, ποντίας ἀκτῆς ἔπι.
ἐνταῦθα πέμπει τούσδ’, ὅπως ὅτ’ ἐκ νεῶν
φθαρέντες ἐχθροὶ νῆσον ἐκσωζοίατο,
κτείνειαν εὐχείρωτον Ἑλλήνων στρατὸν,
φίλους δ’ ὑπεκσώζοιεν ἐναλίων πόρων·
κακῶς τὸ μέλλον ἱστορῶν. ὡς γὰρ θεὸς
ναῶν ἔδωκε κῦδος Ἕλλησιν μάχης,
αὐθημερὸν φάρξαντες εὐχάλκοις δέμας
ὅπλοισι ναῶν ἐξέθρωσκον· ἀμφὶ δὲ
κυκλοῦντο πᾶσαν νῆσον, ὥστ’ ἀμηχανεῖν
ὅποι τράποιντο. πολλὰ μὲν γὰρ ἐκ χερῶν
πέτροισιν ἠράσσοντο, τοξικῆς τ’ ἀπὸ
θώμιγγος ἲοὶ προσπίτνοντες ὤλλυσαν·
τέλος δ’ ἐφορμηθέντες ἐξ ἑνὸς ῥόθου
παίουσι, κρεοκοποῦσι δυστήνων μέλη,
ἕως ἁπάντων ἐξαπέφθειραν βίον.

Ξέρξης δ’ ἀνῴμωξεν κακῶν ὁρῶν βάθος·
ἕδραν γὰρ εἶχε παντὸς εὐαγῆ στρατοῦ,
ὑψηλὸν ὄχθον ἄγχι πελαγίας ἁλός·
ῥήξας δὲ πέπλους κάνακωκύσας λιγὺ,
πεζῷ παραγγείλας ἄφαρ στρατεύματι,
ἵησ’ ἀκόσμῳ ξὺν φυγῇ· τοιάνδε σοι
πρὸς τῇ πάροιθε ξυμφορὰν πάρα στένειν,
ὦ στυγνὲ δαῖμον, ὡς ἄρ’ ἔψευσας φρενῶν
Πέρσας· τίκρᾶν δὲ παῖς ἐμὸς τιμωρίαν
κλεινῶν Ἀθηνῶν εὗρε, κούκ ἀπήρκεσαν

οὓς πρόσθε Μαραθὼν βαρβάρων ἀπώλεσεν·

ῶν ἀντίποινα παῖς ἐμὸς πράξειν δοκῶν,
τοσόνδε πλῆθος πημάτων ἐπέσπασε.

σὺ δ’ εἰπὲ ναῶν αἳ πεφεύγασιν μόρον,
ποῦ τάσδ’ ἔλειπες· οἶσθα σημῆναι τορῶς;
ναῶν γε ταγοὶ τῶν λελειμμένων σύδην
κατ’ οὖρον οὐκ εὔκοσμον αἴρονται φυγήν.
στρατὸς δ’ ὁ λοιπὸς ἔν τεβοιωτῶν χθονὶ

430

43⁵

440

4⁵0

4⁶5

470

475

‚<1·⁴ '

