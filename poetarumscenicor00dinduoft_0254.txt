246*

E‘rmnle'r ῙΚΕΤΙΔΕΣ.

μνημεῖά θ’ ὅρκων μαρτύρημά θ’ Ἑλλάδι.
ᾗ δ’ ἂν διοίξῃς σφάγια καὶ δράσῃς φόνον,
ὀξύστομον μάχαιραν ἐς γαίας μυχοὺς
κρύψον παρ’ οὗτὸς ἑπτὰ πυ καιὰς νεκρῶν·
φόβον γὰρ αὐτοῖς, ἢν ποτ’ ἔλθωσιν πόλιν,
δειχθεῖσα θήσει και κακὸν νόστον πάλιν.
δράσας δὲ ταῦτα πέμπε γῆς ἔξω νεκρούς.
τεμένη δ’, ἵν’ αὐτῶν σώμαθ’ ἡγνίσθη πυρὶ,
μέθες παρ’ αὐτὴν τρίοδον ’Ϊσθμίαν θεῷ.
σοὶ μὲν τάδ’ εἶπον· παισὶ δ’ Ἀργείων λέγω·
πορθήσεθ’ ἡβήσαντες Ἰσμηνοῦ πόλιν,
πατέρων θανόντων ἐκδικάζοντες φόνον,

σύ τ’ ἀντὶ πατρὸς, Αἰγιαλεῦ, στρατηλάτης
νέος καταστὰς, παῖς τ’ ἀπ’ Αἰτωλῶν μολὼν
Τυδέως, ὃν ὠνόμαζε Διομήδην πατήρ.

ἀλλ’ οὐ φθάνειν χρὴ συσκιάζοντας γένυν,

¹205

1210

1215

ΘΗ.

καὶ χαλκοπληθῆ Δαναῖδῶν ὁρμᾶν στρατὸν 1220
ἑπτάστομον πύργωμα Καδμείων ἔπι.

πικροὶ γὰρ αὐτοῖς ἥξετ’, ἐκτεθραμμένοι
σκύμνοι λεόντων, πόλεος ἐκπορθήτορες.

κούκ ἔστιν ἄλλως· Ἐπίγονοι δ’ ἄν’ Ἐλλάδα
κληθέντες ᾠδὰς ὑστέροισι θήσετε·

τοῖον στράτευμα σῦν θεῷ πορεύσετε.
δέσποιν’ Ἀθάνα, πείσομαι λόγοισι σοῖς·

σὺ γάρ μ’ ἀνορθοῖς, ὥστε μὴ ’ξαμαρτάνειν,
καὶ τόνδ’ ἐν ὅρκοις ζεύξομαι· μόνον σΰ με
εἷς ὀρθὸν ἵστη. σοῦ γὰρ εὐμενοῦς πόλει
οὔσης τὸ λοιπὸν ἀσφαλῶς οἰκήσομεν.

1225

¹230

XO. στείχωμεν, Ἄδρασθ’, ὅρκια δῶμεν

τῷδ’ ἀνδρὶ πόλει τ’. ἄξια δ’ ἡμῖν
προμεμοχθῆκασι σέβεσθαι.

