ΕΥΡΙΠΙΔΟΥ ΙΩΝ.

ΕΡΜΗΣ.
”Ατλας, ὁ χαλκέοισι νώτοις οὐρανὸν,
θεῶν παλαιὸν οἶκον, ἐκτρίβων, θεῶν
μιᾶς ἔφυσε Μαῖαν, ἦ ’μ’ ἐγείνατο
Ἐρμῆν, μεγίστῳ Ζηνὶ δαιμόνων λάτριν.
ἥκω δὲ Δελφῶν τήνδε γῆν, ἵν’ ὀμφαλὸν
μέσον καθίζων Φοῖβος ὑμνῳδεῖ βροτοῖς,
τά τ’ ὄντα καὶ μέλλοντα θεσπίζων ἀεί.
ἔστιν γὰρ οὐκ ἄσημος Ἑλλήνων πόλις,
τῆς χρυσολόγχου Παλλάδος κεκλημένη,
οὗ παῖδ’ Ἐρεχθέως Φοῖβος ἔζευξεν γάμοις
βίᾳ Κρέουσαν, ἔνθα προσβόρρους πέτρας
Παλλάδος ὑπ’ ὅχθῳ τῆς Ἀθηναίων χθονὸς
Μακρὰς καλοῦσι γῆς ἄνακτες Ἀτθίδος.
ἀγνὼς δὲ πατρὶ, τῷ θεῷ γὰρ ἦν φίλον,
γαστρὸς διήνεγκ’ ὄγκον· ὡς δ’ ἦλθεν χρόνος,
τεκοῦσ’ έν οἴκοις παῖδ’ ἀπήνεγκεν βρέφος
ἐς ταυτὸν ἄντρον οῦ παρηυνάσθη θεῷ
Κρέουσα, κάκτίθησιν ὡς θανούμενον
κοίλης ἐν ἀντίπηγος εὐτρόχῳ κύκλῳ,
προγόνων νόμον σώζουσα τοῦ τε γηγενοῦς
Ἐριχθονίου· κείνῳ γὰρ ἡ Διὸς κόρη
φρουρὼ παραζεύξασα φύλακε σώματος
δισσὼ δράκοντε, παρθένοις Ἀγραυλίσι
δίδωσι σώζειν. ὅθεν Ἐρεχθείδαις ἐκεῖ
νόμος τίς ἐστιν ὄφεσιν έν χρυσηλάτοις
τρέφειν τέκν’. ἀλλ’ ἣν εἶχε παρθένος χλιδὴν
τέκνῳ προσάψασ’ ἔλιπεν, ὡς θανουμένῳ.
καί μ’ ὢν ἀδελφὸς Φοῖβος αἰτεῖται τάδε·
ὦ σύγγον’, ἐλθὼν λαὸν εἷς αὐτόχθονα
κλεινῶν Ἀθηνῶν, οἶσθα γὰρ θεᾶς πόλιν,
λαβὼν βρέφος νεογνὸν ἐκ κοίλης πέτρας
αὐτῷ σὺν ἄγγει σπαργάνοισί θ’ οἷς ἕχει
ἔνεγκε Δελφῶν τάμὰ πρὸς χρηστήρια,
καὶ θὲς πρὸς αὐταῖς εἰσόδοις δόμων ε’μῶν.
τὰ δ’ ἄλλ’, ε’μὸς γάρ ἐστιν, ὣς εἰδῇς, ὁ παῖς,
ἡμῖν μελήσει. Λοξίᾳ δ’ ἐγὼ χάριν
πράσσων ἀδελφῷ πλεκτὸν ἐξάρας κύτος
ἤνεγκα, καὶ τὸν παῖδα κρηπίδων ἕπι
τίθημι ναοῦ τοῦδ’, ἀναπτύξας κύτος
ἑλικτὸν ἀντίπηγος, ὡς ὁρῷθ’ ὁ παῖς.
κυρεῖ δ’ ἅμ’ ἱππεύοντος ἡλίου κύκλῳ
προφῆτις ἐσβαίνουσα μαντεῖον θεοῦ·
ὄψιν δὲ προσβαλοῦσα παιδὶ νηπίῳ
ε’θαύμασ’ εἴτις Δελφίδων τλαίη κόρη
λαθραῖον ὠδῖν’ ές θεοῦ ῥῖψαι δόμον,
ὗπὲρ δὲ θυμέλας διορίσαι πρόθυμος ἦν,

10

20

25

40

45

-·. ῙΩ.

οἴκτῳ δ’ ἀφῆκεν ὠμότητα, καὶ θεὸς
συνεργὸς ἧν τῷ παιδὶ μὴ ’κπεσεῖν δόμων.
τρέφει δέ νιν λαβοῦσα· τὸν σπείραντα δὲ
οὐκ οἶδε Φοῖβον, οὐδὲ μητέρ’ ἧς ἕφυ,

ὁ παῖς τε τοὺς τεκόντας οὐκ ἐπίσταται.
νέος μὲν οὖν ὢν ἀμφὶ βωμίους τροφὰς
ἠλᾶτ’ ἀθύρων· ὡς δ’ ἀπηνδρώθη δέμας,
Δελφοί σφ’ ἔθεντο χρυσοφύλακα τοῦ θεοῦ
ταμίαν τε πάντων πιστὸν, ἐν δ’ ἀνακτόροις
θεοῦ καταζῇ δεῦρ’ αἐὶ σεμνὸν βίον.
Κρέουσα δ’ ἡ τεκοῦσα τὸν νεανίαν

Ξούθῳ γαμεῖται συμφορᾶς τοιᾶσδ’ ὕπο·

ἦν ταῖς Ἀθήναις τοῖς τε Χαλκωδοντίδαις,
οἳ γῆν ἕχουσ’ Εὐβοῖδα, πολέμιος κλύδων·
ὃν συμπονήσας καὶ ξυνεξελὼν δορὶ

γάμων Κρεούσης ἀξίωμ’ ἐδέξατο,

οὐκ ἐγγενὴς ὢν, Αἰόλου δὲ τοῦ Διὸς
γεγὼς Ἀχαιός· χρόνια δὲ σπείρας λέχη,
ἄτεκνός ε’σττ, καὶ Κρέουσ’· ὧν οὔνεκα
ἥκουσι πρὸς μαντεῖ’ ’Λπόλλωνος τάδε,
ἔρωτι παίδων. Λοξίας δὲ τὴν τύχην

ἐς τοῦτ’ ε’λαύνει, κού λέληθεν, ὡς δοκεῖ.
δώσει γὰρ εἰσελθόντι μαντεῖον τόδε
Ξούθῳ τὸν αὑτοῦ παῖδα, καὶ πεφυκέναι
κείνου σφε φήσει, μητρὸς ὡς ἐλθὼν δόμους
γνωσθῇ Κρεούσῃ, καὶ γάμοι τε Λοξίου
κρυπτοὶ γένωνται παῖς τ’ ἔχῃ τὰ πρόσφορα·
Ἴωνα δ’ αὐτὸν, κτίστορ’ Ἀσιάδος χθονὸς,
ὄνομα κεκλῆσθαι θήσεται καθ’ Ἐλλάδα.
ἀλλ’ ἐς δαφνώδη γύαλα βήσομαι τάδε,

τὸ κρανθὲν ὡς ἂν ἐκμάθω παιδὸς πέρι.

ὁρῶ γὰρ ἐκβαίνοντα Λοξίου γόνον

τόνδ’, ὣς πρὸ ναοῦ λαμπρὰ θῇ πυλώματα

50

55

70

δάφνης κλάδοισιν. ὄνομα δ’, οὗ μέλλει τυχεῖν, 80

Ἴων’ ε’γὼ σφε πρῶτος ὀνομάζω θεῶν.
ἅρματα μὲν τάδε λαμπρὰ τεθρίππων
ἥλιος ἤδη λάμπει κατὰ γῆν,

ἄστρα δὲ φεύγει πυρὶ τῷδ’ αἰθέρος
ἐς νύχθ’ ἱερὰν,

Παρνησιάδες δ’ ἄβατοι κορυφαὶ

- καταλαμπόμεναι τὴν ἡμερίαν

ἁψῖδα βροτοῖσι δέχονται.

σμύρνης δ’ ἀνύδρου καπνὸς εἷς ’ὀρόφους
Φοίβου πέτεται.

θάσσει δὲ γυνὴ τρίποδα ζάθεον
Δελφῖς, ἀείδουσ’ Ἕλλησι βοὰς,

ἃς ἂν Ἀπόλλων κελαδήσῃ.

