92

xc»

ΟΔη

ΣΟΦΟΚΛΕΟΥΣ ΑΙΑΣ. ‘

ἔχθιστος ἔσται. σοὶ δὲ δρᾶν ἔξεσθ’ ἃ χρῇς.
ὅστις σ’, Ὀδυσσεῦ, μὴ λέγει γνώμῃ σοφὸν
φῦναι, τοιοῦτον ὅντα, μῶρός ἐστ’ ἀνήρ.

καὶ νῦν γε Τεύκρῳ τάπὸ τοῦδ’ ἀγγέλλομαι
ὅσον τότ’ ἐχθρὸς ἦ, τοσόνδ’ εἶναι φίλος.
καὶ τὸν θανόντα τόνδε συνθάπτειν θέλω,
καὶ ξυμπονεῖν καὶ μηδὲν ἐλλείπειν ὅσον
χρὴ τοῖς ἀρίστοις ἀνδράσιν πονεῖν βροτούς.

ΤΕΥ. ἄριστ’ Ὀδυσσεῦ, πάντ’ ἔχω σ’ ἐπαινέσαι

λόγοισι· καί μ’ ἔψευσας ἐλπίδος πολύ.
τούτῳ γὰρ ὢν ἔχθιστος Ἀργείων ἀνὴρ
μόνος παρέστης χερσὶν, οὐδ’ ἔτλης παρὼν
θανόντι τῷδε ζῶν ἐφυβρίσαι μέγα,

ὡς ὁ στρατηγὸς οὖπιβρόντητος μολὼν,
αὐτός τε χῶ ξύναιμος ἢθελησάτην
λωβητὸν αὐτὸν ἐκβαλεῖν ταφῆς ἅτερ.

1375

1380

Ι385

τοιγάρ σφ’ Ὀλύμπου τοῦδ’ ὁ πρεσβεύων πατὴρ

μνήμων τ’ Ἐρινὺς καὶ τελεσφόρος Δίκη
κακοὺς κακῶς φθείρειαν, ὥσπερ ἤθελον

τὸν ἄνδρα λώβαις ἐκβαλεῖν ἀναξίως.

σὲ δ’, ὦ γεραιοῦ σπέρμα Λαέρτου πατρὸς.
τάφου μὲν ὀκνῶ τοῦδ’ ἐπιψαύειν ἐᾶν,

μὴ τῷ θανόντι τοῦτο δυσχερὲς ποιῶ·

τὰ δ’ ἅλλα καὶ ξύμπρασσε, κεῖ τινα στρατοῦ

1390

¹395

ΟΔ.

ΤΕΥ.

³10.

θέλεις κομίζειν, οὐδὲν ἄλγος ἕξομεν.
ἐγὼ δέ τᾶλλα πάντα πορσυνῶ· σὺ δὲ
ἀνὴρ καθ’ ἡμᾶς ἐσθλὸς ὢν ἐπίστασο.
ἀλλ’ ἤθελον μέν· εἶ δὲ μή ’στί σοι φίλον

πράσσειν τάδ’ ἡμᾶς, εἶμ’, ἐπαινέσας τὸ σόν.

ἅλις· ἤδη γὰρ πολὺς ἐκτέταται
χρόνος. ἀλλ’ οἶ μὲν κοίλην κάπετον
χερσὶ ταχύνετε, τοὶ δ’ ὑψίβατον
τρίποδ’ ἀμφίπυρον λουτρῶν ὁσίων
θέσθ’ ἐπίκαιρον·

μία δ’ ἐκ κλισίας ἀνδρῶν ῗλη

τὸν ὑπασπίδιον κόσμον φερέτω.
παῖ, σὺ δέ πατρός γ’, ὅσον ἷσχὺεις,
φιλότητι θιγὼν πλευρὰς σὺν ἐμοὶ
τάσδ’ ἐπικούφιζ· ἔτι γὰρ θερμαὶ
σύριγγες ἅνω φυσῶσι μέλαν
μένος. ἀλλ’ ἄγε πᾶς, φίλος ὅστις ἀνὴρ
φησὶ παρεῖναι, σοῦσθω, βάτω,
τῷδ’ ἀνδρὶ πονῶν τῷ πάντ’ ἀγαθῷ
κούδενί πω λῴονι θνητῶν.

[Α’ίαντος, ὅτ’ ἦν, τότε φωνῶ.]

ἦ πολλὰ βροτοῖς ἔστιν ἰδοῦσιν
γνῶναι· πρὶν ἷδεῖν δ’ οὐδεὶς μάντις
τῶν μελλόντων ὅ τι πράξει.

ι4οο

ἰ4ο5

ι4ιο

¹4¹5

—n- ‚...--. ,-

