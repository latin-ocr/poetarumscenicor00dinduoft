ΕΥΡΙΠΙΔΟΥ ΗΛΕΚΤΡΑ.

ΑΥΤΟΥΡΓΟΣ.
⁹52 γῆς παλαιὸν Ἄργος, Ἰνάχου ῥοαὶ,
ὅθεν ποτ’ {ipae ναυσὶ χιλίαις Ἀρη
ἐς γῆν ἔπλευσε Τρῳάδ’ Ἀγαμέμνων ἅναξ.
κτείνας δὲ τὸν κρατοῦντ’ ἐν ’Ῑλίᾳ χθονὶ
Πρίαμον, ἑλών τε Δαρδάνου κλεινὴν πόλιν,
ἀφίκετ’ ἐς τόδ’ ”Αργος, ὑψηλῶν δ’ ἐπὶ
ναῶν τέθεικε σκῦλα πλεῖστα βαρβάρων.
κάκεῖ μὲν ηὑτὺχησεν· ἐν δὲ δώμασι
θνήσκει γυναικὸς πρὸς Κλυταιμνήστρας δόλῳ
καὶ τοῦ Θυέστου παιδὸς Αἰγίσθου χερί.
χώ μὲν παλαιὰ σκῆπτρα Ταντάλου λιπὼν
ὄλωλεν, Αἴγισθος δὲ βασιλεύει χθονὸς,
ἷίλοχον ἐκείνου Τυνδαρίδα κόρην ἔχων.

οὓς δ’ ἐν δόμοισιν ἔλιφ’, ὅτ’ ές Τροίαν ἔπλει,
ἅρσενά τ’ Ὀρέστην θῆλύ τ’ Ἠλέκτρας θάλος,

τὸν μὲν πατρὸς γεραιὸς ἐκκλέπτει τροφεὺς

μέλλοντ’ Ὀρέστην χερὸς ὕπ’ Αἰγίσθου θανεῖν,

Στροφίῳ τ’ ἔδωκε Φωκέων ἐς γῆν τρέφειν·
ἢ δ’ ἐν δόμοις ἔμεινεν Ἠλέκτρα πατρὸς,
ταύτην ἐπειδὴ θαλερὸς εἶχ’ ἥβης χρόνος,
μνηστῆρες ᾔτουν Ἑλλάδος πρῶτοι χθονός.
δείσας δὲ μή τῳ παῖδ’ ἀριστέων τέκοι,
Ἀγαμέμνονος ποινάτορ’, εἶχεν ἐν δόμοις
Αἴγισθος, οὐδ’ ἥρμοζε νυμφίῳ τινί.

ἐπεὶ δὲ καὶ τοῦτ’ ἦν φόβου πολλοῦ πλέων,
μή τῳ λαθραίως τέκνα γενναίῳ τέκοι,
κτανεῖν σφε βουλεύσαντος ὠμόφρων ὅμως
μήτηρ νιν ἐξέσωσεν Αἰγίσθου χερός.

ἐς μὲν γὰρ ἄνδρα σκῆψιν εἶχ’ ὀλωλότα,
παίδων δ’ ἔδεισε μὴ φθονηθείη φόνῳ.

ἐκ τῶνδε δὴ τοιόνδ’ ἐμηχανήσατο
Αἴγισθος· ὃς μὲν γῆς ἀπηλλάχθη φυγὰς
Ἀγαμέμνονος παῖς, χρυσὸν εἶφ’ ὃς ἂν κτάνῃ,
ἡμῖν δὲ δὴ δίδωσιν Ἠλέκτραν ἔχειν
δάμαρτα, πατέρων μὲν Μυκηναίων ἅπο
γεγῶσιν· οὐ δὴ τοῦτό γ’ ἐξελέγχομαι·
λαμπροὶ γὰρ ἐς γένος γε, χρημάτων δέ δὴ
πένητες, ἔνθεν ηὑγένει’ ἀπόλλυται,

ὡς ἀσθενεῖ δοὺς ἀσθενῆ λάβοι φόβον.

εἶ γάρ νιν ἔσχεν ἀξίωμ’ ἔχων ἀνὴρ,
εὕδοντ’ ἂν ἐξήγειρε τὸν Ἀγαμέμνονος
φόνον, δίκη τ’ ἂν ἦλθεν Αἰγίσθῳ τότε.

ἣν οὔποθ’ ἁνὴρ ὅδε, σύνοιδέ μοι Κύπρις,
ᾔσχυνεν εὐνῇ· παρθένος δ’ ἔτ’ ἐστὶ δή.
αἰσχύνομαι γὰρ ὀλβίων ἀνδρῶν τέκνα

λαβὼν ὑβρίζειν, οὐ κατάξιος γεγώς.

5

10

15

20 ΗΛ.

²5
30 η ΑΥ.
Ι
35 1 οΡ.
4ο
Ι
⁴⁵⁸1 ‚

HA.

ΑΥ.

στενω δὲ τὸν λόγοισι κηδεύοντ’ ἐμοὶ
ἄθλιον Ὀρέστην, εἴ ποτ’ εἷς Ἀργος μολὼν
γάμους ἀδελφῆς δυστυχεῖς ἐσόψεται.
ὅστις δέ μ’ εἷναί φησι μῶρον, εἷ λαβὼν
νέαν ἐς οἴκους παρθένον μὴ θιγγάνω,
γνώμης πονηροῖς κανόσιν ἀναμετρούμενος
τὸ σῶφρον ἵστω, καύτὸς αὖ τοιοῦτος ὤν.

ὦ νὺξ μέλαινα, χρυσέων ἄστρων τροφε,

ἐν ᾗ τόδ αγγος τῷδ’ ἐφεδρεῦον κάρᾳ
φέρουσα πηγὰς ποταμίας μετέρχομαι,

οὐ δή τι χρείας ἐς τοσόνδ’ ἀφιγμένη,
ἀλλ’ὡς ὕβριν δείξωμεν Αἰγίσθου θεοῖς,
γόους τ’ ἀφείην αἰθέρ’ ἐς μέγαν πατρί.

ἡ γὰρ πανώλης Τυνδαρὶς, μήτηρ ἐμὴ,
ἐξέβαλέ μ’ οἴκων, χάριτα τιθεμένη πόσει·
τεκοῦσα δ’ ἄλλους παῖδας Αἰγίσθῳ πάρα
πάρεργ’ Ὀρέστην κάμὲ ποιεῖται δόμων.

τί γὰρ τάδ’, ὦ δύστην’, ἐμὴν μοχθεῖς χάριν, ἱ
πόνους ἔχουσα, πρόσθεν εὖ τεθραμμένη,
καὶ ταῦτ’ ἐμοῦ λέγοντος οὐκ ἀφίστασαις
ἐγώ σ’ ἴσον θεοῖσιν ἡγοῦμαι φίλον·

ἐν τοῖς ἐμοῖς γὰρ οὐκ ἐνύβρισας κακοῖς.
μεγάλη δὲ θνητοῖς μοῖρα συμφορᾶς κακῆς
ἰατρὸν εὑρεῖν, ὧς ἐγὼ σὲ λαμβάνω.

δεῖ δή με κάκέλευστον εἷς ὅσον σθένω
μόχθου ’πικουφίζουσαν, ὣς ῥᾷον φέρῃς,
συνεκκομίζειν σοὶ πόνους. ἅλις δ’ ἔχεις
τᾶξωθεν ἔργα· τάν δόμοις δ’ ἡμᾶς χρεὼν
ἐξευτρεπίζειν. εἷσιόντι δ’ ἐργάτῃ

θύραθεν ἡδὺ τᾶνδον εὑρίσκειν καλῶς.

εἴ τοι δοκεῖ σοι, στεῖχε· καὶ γὰρ οὐ πρόσω
πηγαὶ μελάθρων τῶνδ’. ἐγὼ δ’ ἅμ’ ἡμέρᾳ
βοῦς εἷς ἀρούρας ἐσβαλὼν σπερῶ γύας.
ἀργὸς γὰρ οὐδεὶς θεοὺς ἔχων ἀνὰ στόμα
βίον δύναιτ’ ἂν ξυλλέγειν ἄνευ πόνου.
Πυλάδη, σὲ γὰρ δὴ πρῶτον ἀνθρώπων ἐγὼ
πιστὸν νομίζω καὶ φίλον ξένον τ’ ἐμοί·
μόνος δ’ Ὀρέστην τόνδ’ ἐθαύμαζες φίλων,
πράσσονθ’ ἃ πράσσω δείν’ ὑπ’ Αἰγίσθου παθὼν, 85
ὅς μου κατέκτα πατέρα χῆ πανώλεθρος
μήτηρ. ἀφῖγμαι δ’ ἐκ θεοῦ μυστηρίων
Ἀργεῖον οὖδας, οὐδενὸς ξυνειδότος,
φόνον φονεῦσι πατρὸς ἀλλάξων ἐμοῦ.
νυκτὸς δὲ τῆσδε πρὸς τάφον μολὼν πατρὸς
δάκρυά τ’ ἔδωκα καὶ κόμης ἀπηρξάμην
πυρᾷ τ’ ἐπέσφαξ’ αἷμα μηλείου φόνου,
λαθὼν τυράννους οἳ κρατοῦσι τῆσδε γῆς,

5⁵

70

75

80

90

