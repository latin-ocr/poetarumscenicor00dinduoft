455

’Δέρα, προσέτι δὲ καὶ Αἰθέρα καὶ Νεφέλας κατακαλεῖται.
πρὸς δὲ τὴν εὐχὴν είσέρχονται Νεφέλαι ἐν σχῆματι
χοροῦ καὶ φυσιολογὴσαντος οὐκ ἀπιθάνως τοῦ Σωκρά-
τους αποκαταστᾶσαι πρὸς τοὺς θεατὰς περὶ πλειόνων
διαλέγονται. μετὰ δέ ταῦτα ὁ μέν πρεσβύτης διδασκό-
μενος ἐν τῷ φανερῷ τινὰ τῶν μαθημάτων γελωτοποιεῖ“
καὶ ἐπειδὴ διὰ τὴν ἆμαθίαν ἐκ τοῦ φροντιστηρίου ἐκβόλ-
λεται ἄγων πρὸς βίαν τὸν υἱὸν συνίστησι τῷ Σωκράτει.
τούτου δὲ ἐξαγαγόντος αὐτῷ ἐν τῷ θεάτ φ τὸν ἄδικον
καὶ τὸν δίκαιον λόγον, διαγωνισθεὶς ὁ ὅ utos πρὸς τὸν

ΑΛΛ

δίκαιον λόγον, καὶ παραλαβὼν αὐτὸν ὁ ἄδικος λόγος
ἐκδιδάσκει. κομισάμενος δὲ αὐτὸν ὁ πατὴρ ἐκπεπονη-
μένον ἐπηρεάζει τοῖς χρήσταις, καὶ ὡς κατωρθωκὼς,
εὐωχεῖ παραλαβών. γενομένης δὲ περὶ τὴν εὐωχίαν
ἀντιλογίας, πληγὰς λαβὼν ὑπὸ τοῦ παιδὸς βοὴν ἵστησι,
καὶ προσκαταλαλοὺμενος ὑπὸ τοῦ παιδὸς ὅτι δίκαιον
τοὺς πατέρας ὑπὸ τῶν υἱῶν ἀντιτύπτεσθαι, ὑπεραλγῶν
διὰ τὴν πρὸς τὸν υἱὸν σύγκρουσιν ὁ γέρων, κατασκάπτει
καὶ ἐμπίπρησι τὸ φροντιστήριον τῶν Σωκρατιστὸν. τὸ
δὲ δρᾶμα τῶν πάνυ δυνατῶς πεποιημένων·

ΩΣ.

Πατὴρ τὸν υἱὸν σωκρατίζειν βούλεται·

καὶ τῆς περὶ αὐτὸν ψυχρολογίας διατριβὴ
ἱκανὴ, λόγων ἀπόνοια πρὸς τούναντίον.
χορὸν δὲ Νεφελῶν ὣς ἐπωφελῆ λέγων,

καὶ τὴν ἀσέβειαν Σωκράτους διεξιών·

ἄλλαι θ’ ὑπ’ ἀνδρὸς . . κατηγορίαι πικραὶ,
καὶ τῶν μαθητῶν εἷς πατραλοίας ἐκτόπως.
εἶτ’ ἐμπυρισμὸς τῆς σχολῆς τοῦ Σωκράτους.

Τὸ δὲ δρᾶμα τοῦτο τῆς ὅλης ποιήσεως κάλλιστον 1
εἶναι’ φησι καὶ τεχνικώτατον.

Αἱ πρῶται Νεφέλαι ἐν ἄστει ἐδιδάχθησαν ἐπὶ ἄρχον-
τος Ἰσάρχου, ὅτε Κρατῖνος μὲν ἐνίκα Πυτίνῃ, Ἀμειψίας
δὲ Κόννῳ. διόπερ Ἀριστοφάνης διαρριφθεὶς παραλόγως
ᾠήθη δεῖν άναδιδάξας τὰς δευτέρας ἀπομέμφεσθαι τὸ
θέατρον. ἀποτυχὼν δὲ πολὺ μᾶλλον καὶ ἐν τοῖς ἔπειτα
οὐκέτι τὴν διασκευὴν εἷσῆγαγεν. αἱ δὲ δεύτεραι Νεφέλαι
ἐπὶ Ἀμεινίου ἄρχοντος.

Τοῦτο ταυτόν ἐστι τῷ προτέρῳ. διεσκεύασται δὲ ἐπὶ
μέρους ὡς ἂν δὴ άναδιδάξαι μὲν αὐτὸ τοῦ ποιητοῦ προ-
θυμηθέντος, οὐκέτι δὲ τοῦτο δι’ ἥν ποτε αἰτίαν ποιῆσαν-
τος. καθόλου μὲν οὖν σχεδὸν παρὰ πᾶν μέρος γεγενημένη

διόρθωσις. τὰ μὲν γὰρ περιῄρηται, τὰ δὲ πέπλεκται, καὶ
ἐν τῇ τάξει καὶ ἐν τῇ τῶν προσώπων διαλλαγῇ μετεσχη-
μάτισται. ἂ δὲ ὁλοσχερῆ τῆς διασκευῆς τοιαῦτα ὄντα
τετύχηκεν, αὐτίκα ἦ παράβασις τοῦ χοροῦ ἤμειπται, καὶ
ὅπου ὁ δίκαιος λόγος πρὸς τὸν ἄδικον λαλεῖ, καὶ τελευ-
ταῖον ὅπου καίεται ἡ διατριβὴ Σωκράτους.

Τὴν μὲν κωμῳδίαν καθῆκε κατὰ Σωκράτους, ὡς τοιαῦτα
νομίζοντος, καὶ Νεφέλας καὶ Ἀέρα καὶ τί γὰρ ἀλλ’ ἦ ξένους
εἰσάγοντος δαίμονας. χορῷ δὲ ἐχρήσατο Νεφελῶν πρὸς
τὴν τοῦ ἀνδρὸς κατηγορίαν, καὶ διὰ τοῦτο οὕτως ἐπε-
γράφη. διτταὶ δὲ φέρονται Νεφέλαι. οἱ δέ κατηγορῆ-
σαντες Σωκράτους Μέλητος καὶ ''Anu-ros.

ΘΩΜΑ ΤΟΎ ΜΑΓῙΣΤΡΟὙ.

Ἀνυτος καὶ Μέλητος Σωκράτει τῷ Σωφρονίσκου βασκή-
ναντες καὶ αὐτὸν μὴ δυνάμενοι βλάψαι ἀργύριον ἱκανὸν
Ἀριστοφάνει δεδώκασιν, ἵνα δρᾶμα κατ’ αὐτοῦ συστήση-
ται. καὶ ὃς πεισθεὶς γέροντά τινα Στρεψιάδην καλούμενον
ἐπλάσατο ὑπὸ χρεῶν πιεζόμενον, ἃ δὴ ἀνηλώκει περὶ τὴν
τοῦ παιδὸς Φειδιππίδου ἱπποτροφίαν. οὕτω δὲ τούτων
ἐχόντων, μὴ ἔχων ὁ Στρεψιάδης τί ποιήσει περὶ τὰ χρέα,
βουλεύεται προσαγαγεῖν τῷ Σωκράτει τὸν ἑαυτοῦ παῖδα,
ἴνα παρ’ αὐτοῦ τὸν ἄδικον μάθῃ λόγον, καὶ οὕτω τοὺς
δανειστὰς άποκροῦσηται. Φειδιππίδης μὲν οὖν, πολλὰ
δεηθέντος τοῦ πατρὸς, προσελθεῖν οὐκ ἐπείσθη. ἀπο-
τυχὼν δὲ ὁ πρεσβύτης τῆς ἐπ’ ἐκείνου ἐλπίδος καὶ οὐκ
ἔχων ὅστις καὶ γένηται, εἷς δεύτερον elac πλοῦν. οὐδὲνΙ
γὰρ τῆς ἡλικίας φροντίσας, οὐδ’ ἐνθυμηθεὶς εἴ τισινΙ

ἄτοπος δόξειεν ἀνὴρ ἐπὶ γήραος οὐδῷ μανθάνειν καθάπερ
κομιδῆ νέος ἀρχόμενος, ἀλλ’ εἷς ἐν άφεωρακὼς μόνον
ἐκεῖνο, ἐὰν ἄρα οἶός τε γένηται τοὺς δανειστὰς διὰ πει-
θοῦς ἀποστερῆσαι τὰ χρήματα, αὐτὸς πρόσεισι τῷ Σω-
κράτει. οὗκ ἔχων δὲ ὑπηρετοῦντα τῇ νοήσει τὸν νοῦν,
ἀλλὰ τοιοῦτος ὧν οἷς ἐμάνθανεν, οἷος καὶ πρὶν τῆς παι-
δείας ἐφῆφθαι, αὐτὸς μὲν ἀπέγνω παιδεύεσθαι, προσελ-
θὼν δὲ τῷ παιδὶ καὶ αὖθις πολλαῖς πέπεικε ταῖς δεήσεσιν
ἕνα τῶν Σωκράτους ὁμιλητῶν γενέσθαι. ὁ δὲ καὶ γέγονε
καὶ μεμάθηκε. συνίσταται δὲ τὸ δρᾶμα ἐκ χοροῦ Νεφε-
λῶν. ἔχει δὲ κατηγορίαν τοῦ Σωκράτους, ὅτι τοὺς συνῆ-
θεις θεοὺς ἀφεὶς καινὰ ἐνόμιζε δαιμόνια, Ἀέρα καὶ
Νεφέλας καὶ τὰ τοιαῦτα.

