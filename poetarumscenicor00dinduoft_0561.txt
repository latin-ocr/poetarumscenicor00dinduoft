BATPAXOI. · 555

ΞΑ. ποῖ δ’ ἐγώ 3

ΔΙ. ἱερεῦ, διαφύλαξόν μ’, ’ἶν’ ὦ σοι ξυμπότης.

ΞΑ. ἀπολούμεθ’, ὦναξ *Ηράκλειμ

ΔῙ. οὗ μὴ καλεῖς μ’,
ὦνθρωφ’, ἱκετεύω, μηδὲ κατερεῖς τοῦνομα.

ΞΑ. Διόνυσε τοίνυν. ΔΙ. τοῦτ’ ἔθ’ ἦττον θατέρου. 300

ΞΑ. ἴθ’ ᾗπερ ἔρχει. δεῦρο δεῦρ’, ὦ δέσποτα.

ΔΙ. τί ’ ἔστω

ΞΑ. θάρρει· πάντ’ ἀγαθὰ πεπράγαμεν,
ἔξεστί θ’ ὥσπερ Ἱ-Ιγέλοχος ἡμῖν λέγειν·
ἐκ κυμάτων γὰρ αὖθις αὖ γαλήν’ ὁρῶ.
ἥμπουσα φρούδη. ΔΙ. κατόμοσον. ΞΑ. νὴ τὸν Δία.

ΔΙ. καῦθις κατόμοσον. ΞΑ. νὴ Δί’. 306

ΔΙ. ὄμοσον. ΞΑ. νὴ Δία.

ΔΙ. οἴμοι τάλας, ὡς ὦχρίασ’ αὐτὴν ἷδών”

ΞΑ. ὁδὶ δὲ δείσας ὑπερεπυρρίασέ μου.

ΔΙ. οἴμοι, πόθεν μοι τὰ κακὰ ταυτὶ προσέπεσεν;
τίν’ αἷτιάσωμαι θεῶν μ’ ἀπολλύναι;
αἰθέρα Διὸς δωμάτιον, ἢ χρόνου πόδας

ΞΑ. οὗτος. ΔΙ. τί ἔστιν; ΞΑ. οὐ κατήκουσας; ΔΙ. τίνος;

ΞΑ. αὐλῶν πνοῆς.

ΔΙ. ἔγωγε, καὶ δᾴδων γέ με
αὔρα τις εἰσέπνευσε μυστικωτάτη.
ἀλλ’ ἠρεμὶ πτήξαντες ἀκροασώμεθα. 3¹5

XO. Ἴακχ’, ὦἼακχε.

Ἴακχ’, ὦἼακχε.

ἧΑ. τοῦτ’ ἔστ’ ἐκεῖν’, ὦ δεσποθ’, oi μεμυημένοι

ἐνταῦθά που παίζουσιν, οὓς ἔφραζε νῷν.
<ᾅδουσι γοῦν τὸν Ἴακχον ὅνπερ Διαγόρας. „¹ 320

ΔΙ. κάμοὶ δοκοῦσιν. ἡσυχίαν τοίνυν ἄγειν
βέλτιστόν ἐστιν, ὦς ἂν εἰδῶμεν σαφῶς.

XO. Ἴακχ’, ὦ πολυτίμητ’ ἐν ἕδραις ἐνθάδε ναίων, στρ.
Ἴακχ’, ὦ Ἴακχε, 325
ἐλθὲ τόνδ’ ἀνὰ λειμῶνα χορεύσων,
ὁσίους ἐς θιασώτας,
πολύκαρπον μὲν τινάσσων
περὶ κρατὶ σῷ βρύοντα
στέφανον μύρτων· θρασεῖ δ’ ἐγκατακρούων 330
ποδὶ τὰν ἀκόλαστον
φιλοπαίγμονα τιμὰν,
χαρίτων πλεῖστον ἔχουσαν μέρος, ἁγνὰν, ἱερὰν 335
ὁσίοις μύσταις χορείαν.

ΞΑ. ὦ πότνια πολυτίμητε Δήμητρος κόρη,
ὦς ἡδύ μοι προσέπνευσε χοιρείων κρεῶν.

ΔΙ. οὔκουν ἀτρέμ’ ἕξεις, ἤν τι καὶ χορδῆς λάβῃς;

XO. ἔγειρε φλογέας λαμπάδας ἐν χερσὶ τινάσσων, ἀντ.
Ἴακχ’, ὦἼακχε, [340

νυκτέρου τελετῆς φωσφόρος ἀστήρ.
φλογὶ φέγγεται δὲ λειμών·
γόνυ πάλλεται γερόντων· 345
ἀποσείονται δὲ λύπας
χρονίους τ’ ἐτῶν παλαιῶν ἐνιαυτοὺς,
ἱερᾶς ὑπὸ τιμᾶς.
σὺ δὲ λαμπάδι φέγγων 350
προβάδην ἔξαγ’ ἐπ’ ἀνθηρὸν ἕλειον δάπεδον
χοροποιὸν, μάκαρ, ἥβαν. [ροῖσιν
εὐφημεῖν χρὴ κάξίστασθαι τοῖς ἡμετέροισι χο-
ὅστις ἄπειρος τοιῶνδε λόγων, ἦ γνώμῃ μὴ κα·

3ιο

θαρεύει, 355 -

ἢγενναίων ὄργια Μουσῶν μήτ’ εἶδεν μήτ’ ἐχό-
ρευσεν, [ἐτελέσθη ,
μηδὲ Κρατίνου τοῦ ταυροφόγο· γλώττης βακχεῖ’

41³

 

ἦ βωμολόχοις ἔπεσιν χαίρει, μὴ ’ν καιρῷ τοῦτο
ποιουσιν,

ἦ στάσιν ἐχθρὰν μὴ καταλύει, μηδ’ εὔκολός ἐστι
πολίταις,

9

ἀλλ’ ανεγείρει καὶ ῥιπίζει, κερδῶν ἰδίων ε’πι-
θυμῶν, 360

ἦ τῆς πόλεως χειμαζομένης· ἅρχων καταδωροδο-
κειται,

ἢ προδίδωσιν φρούριον ἦ ναῦς, ἦ τάπόρρητ’ ἀπο-
πέμπει

ἐξ Αἰγίνης Θωρυκίων ὢν, εἰκοστολόγος κακο-
δαίμων,

ἀσκώματα καὶ λίνα καὶ πίτταν διαπέμπων εἷς Ἐπί-
δαυρον,

ἦ χρήματα ταῖς τῶν ἀντιπάλων ναυσὶν παρέχειν

τινὰ πείθει, 365

κατατιλᾷ τῶν Ἑκαταίων, κυκλίοισι χοροῖσιν

ὑπᾴδων

ἢ τοὺς μισθοὺς τῶν ποιητῶν ῥήτωρ ὧν εἶτ’ ἀπυ-
τρώγει,

κωμῳδηθεὶς ἐν ταῖς πατρίοις τελεταῖς ταῖς τοῦ
Διονύσου·

τούτοις αὐδῶ καῦθις ἀπαυδῶ καῦθις τὸ τρίτον μάλ’
ἀπαυδῶ

ἐξίστασθαι μύσταισι χοροῖς· ὑμεῖς δ’ ἀνεγείρετε
μολπὴν 370

καὶ παννυχίδας τὰς ἡμετέρας, αἳ τῇδε πρέπουσιν
ἑορτῇ.

χώρει νυν πᾶς ἀνδρείως

ἐς τούς εὐανθεῖς κόλπους

λειμώνων ἐγκρούων

κάπισκώπτων 3 75

καὶ παίζων καὶ χλευάζων.

ἠρίστηται δ’ ἐξαρκούντως.

ἀλλ’ ἔμβα χῶπως ἀρεῖς

τὴν Σώτειραν γενναίως

τῇ φωνῇ μολπάζων,

<⁴0⁵

στρ, α’.

ἣ τὴν χώραν 380
σώζειν φὴσ’ ἐς τὰς ὥρας,
κᾶν Θωρυκίων μὴ βρύληται. 38ι

ὅγε νυν ἑτέραν υμνων ἷδέαν τὴν καρποφόρον
βασίλειαν,
Δῆμητρα θεὰν, ἐπικοσμοῦντες ζαθέοις μολπαῖς

κελαδεῖτε. .
Δήμητερ, ἁγνῶν ὀργίων στρ. β’ .
ἄνασσα, συμπαραστάτει, 385

καὶ σῶζε τὸν σαυτῆς χορόν·

καί μ’ ἀσφαλῶς πανήμερον

παῖσαί τε καὶ χορεῦσαι·

καὶ πολλὰ μὲν γέλοιά μ’ εἶ· ἀντ. β’.
πεῖν, πολλὰ δὲ σπουδαῖα, καὶ 390
τῆς σῆς ἑορτῆς ἀξίως

παίσαντα καὶ σκώψαντα νι-

κήσαντα ταινιοῦσθαι.

ἀλ ’ εἷα ’ 3¹34
νῦν καὶ τὸν ὡραῖον θεὸν παρακαλεῖτε δεῦρο 395

ᾠδαῖσι, τὸν ξυνέμπορον τῆσδε τῆς χορείας.

Ἴακχε πολυτίμητε, μέλος ἑορτῆς

ἥδιστον εὑρὼν, δεῦρο συνακολούθει

πρὸς τὴν θεὸν καὶ δεῖξον ὡς 400
ἄνευ πόνου πολλὴν ὁδὸν περαίνεις.

Ἴακχε φιλοχορευτὰ, συμπρόπεμπέ με.

