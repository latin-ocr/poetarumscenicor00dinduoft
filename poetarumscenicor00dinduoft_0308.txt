300

ΕΥΡΙΠΙΔΟΥ ΑΝΔΡΟΜΑΧΗ.

Ἀχιλλέα τεκοῦσα, πρῶτον Ἑλλάδος.

ὧν δ’ οὕνεκ’ ἦλθον, σημανῶ, σὺ δ’ ἐνδέχου.
τὸν μὲν θανόντα τόνδ’ Ἀχιλλέως γόνον
θάψον, πορεύσας Πυθικὴν πρὸς ἐσχάραν,
Δελφοῖς ὄνειδος, ὦς ἀπαγγέλλῃ τάφος
φόνον βίαιον τῆς Ὀρεστείας χερός·
γυναῖκα δ’ αἰχμάλωτον, Ἀνδρομάχην λέγω,
Μολοσσίαν γῆν χρὴ κατοικῆσαι, γέρον,
Ἑλένῳ ξυναλλαχθεῖσαν εὖναίοις γάμοις,
καὶ παῖδα τόνδε, τῶν ἀπ’ Αἰακοῦ μόνον
λελειμμένον δή· βασιλέα δ’ ἐκ τοῦδε χρὴ
ἄλλον δι’ ἄλλον διαπερᾶν Μολοσσίας,
εὐδαιμονοῦντας· οὗ γὰρ ὧδ’ ἀνάστατον
γένος γενέσθαι δεῖ τὸ σὸν κάμὸν, γέρον,
Τροίας τε·’ καὶ γὰρ θεοῖσι τάκείνης μέλει,
καίπερ πεσούσης Παλλάδος προθυμίᾳ.

σὲ δ’, ὧς ἃν εἰδῇς τῆς ε’μῆς εὐνῆς χάριν,
[θεὰ γεγῶσα καὶ θεοῦ πατρὸς τέκος,]
κακῶν ἀπαλλάξασα τῶν βροτησίων,
ἀθάνατον ἅφθιτόν τε ποιήσω θεόν.
κᾶπειτα Νηρέως ἐν δόμοις ἐμοῦ μέτα

τὸ λοιπὸν ἤδη θεὸς συνοικήσεις θεῷ·
ἔνθεν κομίζων ξηρὸν ἐκ πόντου πόδα

τὸν φίλτατον σοὶ παῖδ’ ἐμοί τ’ Ἀχιλλέα
ὄψει δόμους ναίοντα νησιωτικοὺς

Λευκὴν κατ’ ἀκτὴν ἐντὸς Εὐξείνου πόρου.

1240

ι 245

¹²50

1255

1260

ἀλλ’ ἕρπε Δελφῶν ε’ςῖθεόδμητον πόλιν,
νεκρὸν κομίζων τόνδε, καὶ κρύψας χθονὶ,
ἐλθὼν παλαιᾶς χοιράδος κοῖλον μυχὸν
Σηπιάδος ἵζου· μίμνε δ’, ἔς τ’ ἂν ἐξ ἁλὸς
λαβοῦσα πεντήκοντα Νηρῄδων χορὸν
ἔλθω κομιστήν σου· τὸ γὰρ πεπρωμένον
δεῖ σ’ ἐκκομίζειν· Ζηνὶ γὰρ δοκεῖ τάδε.
παῦσαι δέ λύπης τῶν τεθνηκότων ὕπερ·
πᾶσιν γὰρ ἀνθρώποισιν ἥδε πρὸς θεῶν
ψῆφος κέκρανται, κατθανεῖν ὀφείλεται.

ΠΗ. ὦ πότνι’, ὦ γενναῖα συγκοιμῆματα,

Νηρέως γένεθλον, χαῖρε· ταῦτα δ’ ἀξίως
σαυτῆς τε ποιεῖς καὶ τέκνων τῶν ἐκ σέθεν.
παύσω δὲ λύπην, σοῦ κελευούσης, θεὰ,

καὶ τόνδε θάψας εἶμι Πηλίου πτύχας,
οὗπερ σὸν εἷλον χερσὶ κάλλιστον δέμας.
κᾷτ’ οὐ γαμεῖν δῆτ’ ἔκ τε γενναίων χρεὼν,
δοῦναί τ’ ἐς ἐσθλοὺς, ὅστις εὖ βουλεύεται ,·
κακῶν δὲ λέκτρων μὴ ’πιθυμίαν ἔχειν,

μηδ’ εἶ ζαπλούτους οἴσεται φερνὰς δόμοις.
οὐ γάρ ποτ’ ἂν πράξειαν ἐκ θεῶν κακῶς.

XO· πολλαὶ μορφαὶ τῶν δαιμονίων,

πολλὰ δ’ ἀέλπτως κραίνουσι θεοὶ,
καὶ τὰ δοκηθέντ’ οὐκ ἐτελέσθη,
τῶν δ’ ἀδοκήτων πόρον ηὗρε θεός.

τοιόνδ’ ἀπέβη τόδε πρᾶγμ.

1265

1270

1280

1285

