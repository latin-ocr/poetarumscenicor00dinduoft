336 ΕΥΡΙΠΙΔΟΥ

ἐς τὰ θεῶν ἔφυ
βροτείαν τ’ ἔχειν ἄλυπος βίος.
τὸ σοφὸν οὐ φθόνῳ 1005
χαίρω θηρεύουσα, τὰ δ’ ἕτερα μεγάλα
φανερὰ τῶν ἀεὶ ἐπὶ τὰ καλὰ βίον
ἦμαρ εἰς νύκτα τ’ εὗαγοῦντ’ εὐσεβεῖν·
τὰ δ’ ἔξω νόμιμα δίκας ἐκβαλόντα τιμᾶν θεούς. 1010
’ίτω δίκα φανερὸς, ἴτω ξιφηφόρος,
φονεύουσα λαιμῶν διαμπὰξ
τὸν ἄθεον, ἄνομον, ἄδικον Ἐχίονος 1015
τόκον γηγενῆ.
φάνηθι ταῦρος ἢ πολύκρανος ἰδεῖν
δράκων ἢ πυριφλέγων ὁρᾶσθαι λέων.
ἴθ’, ὦ βάκχε, τὸν θηραγρέταν βακχᾶν 1020
γελῶντι προσώπῳ περίβαλε βρόχον ἐπὶ θανάσι-
μον ἀγέλαν πεσόντα τὰν μαινάδων.
ΑΓΓ. ὦ δῶμ’, ὃ πρίν ποτ’ ηὗτύχεις ἀν’ Ἐλλάδα, 1025
Σιδωνίου γέροντος, ὃς τὸ γηγενὲς
δράκοντος ἔσπειρ’ ὄφεος ἐν γαίᾳ θέρος,
ὥς σε στενάζω, δοῦλος ὢν μὲν, ἀλλ’ ὅμως
χρηστοῖσι δούλοις συμφορὰ τὰ δεσποτῶν.
ΧΟ. τί δ’ ἔστιν ,· ἐκ βακχῶν τι μηνύεις νέον,· 1030
ΑΓΓ. Πενθεὺς ὄλωλε, παῖς Ἐχίονος πατρός.
ΧΟ. ὦναξ Βρόμιε· θεὸς φαίνει μέγας.
ΑΓΓ. πῶς φῄς; τί τοῦτ’ ἔλεξας ; ἢ ’πὶ τοῖς ἐμοῖς
χαίρεις κακῶς πράσσουσι δεσπόταις, γύναι,·
XO. εὐάζω ξένα μέλεσι βαρβάροις· 1035
οὐκέτι γὰρ δεσμῶν ὑπὸ φόβῳ πτήσσω.
Aru· Θήβας δ’ ἀνάνδρους ὧδ’ ἄγεις * '⁵
XO. ὁ Διόνυσος ὁ Διόνυσος, οὐ Θῆβαι
κράτος ἕχουσ’ ἐμόν.
ΑΓΓ. ξυγγνωστὰ μέν σοι, πλὴν ἐπ’ ἐξειργασμένοις
κακοῖσι χαίρειν, ῶ γυναῖκες, οὐ καλόν. 1040
XO. ἔνεπέ μοι, φράσον, τίνι μόρῳ θνήσκει
ἄδικος ἄδικά τ’ ἐκπορίζων ἀνήρ.
MT. ἐπεὶ θεράπνας τῆσδε Θηβαίας χθονὸς
λιπόντες ἐξέβημεν Ἀσωποῦ ῥοὰς,
λέπας Κιθαιρώνειον εἰσεβάλλομεν 1045
Πενθεύς τε κάγὼ, δεσπότῃ γὰρ εἱπόμην,
ξένος θ’, ὃς ἡμῖν πομπὸς ἢν θεωρίας.
πρῶτον μὲν οὖν ποιηρὸν ἵζομεν νάπος,
τά τ’ ἐκ ποδῶν σιγηλὰ καὶ γλώσσης ἀπο
σώζοντες, ὡς ὁρῷμεν οὐχ ὁρώμενοι. 1050
ἦν δ’ ἄγκος ἀμφίκρημνον, ὕδασι διάβροχον,
πεύκαισι συσκιάζον, ἔνθα μαινάδες
καθῆντ’, ἔχουσαι χεῖρας ἐν τερπνοῖς πόνοις.
αἶ μὲν γὰρ αὐτῶν θύρσον ἐκλελοιπότα
κισσῷ κομήτην αὖθις ἐξανέστεφον, 1055
αἱ δ’ ἐκλιποῦσαι ποικίλ’ ὡς πῶλοι ζυγὰ
βακχεῖον ἀντέκλαζον ἀλλήλαις μέλος.
Πενθεὺς δ’ ὁ τλήμων, θῆλυν οὐχ ὁρῶν ὄχλον,
ἔλεξε τοιάδ’· ὦ ξέν’, οὗ μὲν ἕσταμεν,
οὔκ ἐξικνοῦμαι μαινάδων ὅποι μόθων· 1060
ὄχθον δ’ ἐπεμβὰς ἢ ’λάτην ὑψαύχενα
ἴδοιμ’ ἂν ὀρθῶς μαινάδων αἰσχρουργίαν.
τούντεῦθεν ἤδη τοῦ ξένου τι θαῦμ’ ὁρῶ·
λαβὼν γὰρ ἐλάτης οὐράνιον ἄκρον κλάδον
κατῆγεν, ἦγεν, ἦγεν ἐς μέλαν πέδον· 1065
κυκλοῦτο δ’ ὥστε τόξον ἢ κυρτὸς τροχὸς
τόρνῳ γραφόμενος περιφορὰν ἑλικοδρόμον·
ὣς κλῶν’ ὄρειον ὁ ξένος χεροῖν ἄγων
ἔκαμπτεν ἐς γῆν, ἔργματ’ οὐχὶ θνητὰ δρῶν.

Πενθέα δ’ ἱδρύσας ἐλατίνων ὄζων ἕπι 1070
ὀρθὸν μεθίει διὰ χερῶν βλάστημ’ ἅνω

ἀτρέμα, φυλάσσων μάναχαιτίσειέ νιν.

ὀρθὴ δ’ ἐς ὀρθὸν αἰθέρ’ ἐστηρίζετο,

ἔχουσα νώτοις δεσπότην ἐφήμενον.

ὤφθη δὲ μᾶλλον ἢ κατεῖδε μαινάδας· 1075
ὅσον γὰρ οὔπω δῆλος ἦν θάσσων ἅνω,

καὶ τὸν ξένον μὲν οὐκέτ’ εἰσορᾶν παρῆν,

ἐκ δ’ αἰθέρος φωνή τις, ὧς μὲν εἰκάσαι,

Διόνυσος ἀνεβόησεν, ὦ νεάνιδες,

ἄγω τὸν ὑμᾶς κάμὲ τάμά τ’ ὄργια 1080
γέλων τιθέμενον· ἀλλὰ τιμωρεῖσθέ νιν.

καὶ ταῦθ’ ἅμ’ ἠγόρευε, καὶ πρὸς οὐρανὸν

καὶ γαῖαν ἐστήριζε φῶς σεμνοῦ πυρός.

σίγησε δ’ αι’θὴρ, σῖγα δ’ εὕλειμος νάπη

φύλλ’ εἶχε, θηρῶν δ’ οὐκ ἂν ἤκουσας βοήν. 1085
αἶ δ’ ὦσὶν ἠχὴν οὔ σαφῶς δεδεγμέναι

ἔστησαν ὀρθαὶ καὶ διήνεγκαν κόρας.

ὁ δ’ αὖθις ἐπεκέλευσεν· ὡς δ’ ἐγνώρισαν

σαφῆ κελευσμὸν Βακχίου Κάδμου κόραι,

ᾖξαν πελείας ὠκύτητ’ οὐχ ἥσσονες 1090
ποδῶν ἔχουσαι συντόνοις δρομήμασι

μήτηρ Ἀγαύη ξύγγονοί θ’ ὁμόσποροι

πᾶσαί τε βάκχαι· διὰ δέ χειμάρρου νάπης

ἀγμῶν τ’ ἐπήδων θεοῦ πνοαῖσιν ἐμμανεῖς.

ὡς δ’ εἶδον ἐλάτῃ δεσπότην ἐφήμενον, 1095
πρῶτον μὲν αὐτοῦ χερμάδας κραταιβόλους
ἔρριπτον, ἀντίπυργον ἐπιβᾶσαι πέτραν,

ὄζοισί τ’ ἐλατίνοισιν ἠκοντίζετο·

ἄλλαι δὲ θύρσους ἵεσαν δι’ αἰθέρος

Πενθέως, στόχον δύστηνον· ἀλλ’ οὐκ ἤνυτον. 1100

κρεῖσσον γὰρ ὕψος τῆς προθυμίας ἔχων

καθῆστο τλήμων, ἀπορίᾳ λελημμένος.

τέλος δὲ δρυΐνους συγκεραυνοῦσαι κλάδους

ῥίζας ἀνεσπάρασσον ἀσιδήροις μοχλοῖς.

ἐπεὶ δέ μόχθων τέρματ’ οὔκ ἐξήνυτον, 1105
ἔλεξ’ Ἀγαύη, φέρε περιστᾶσαι κύκλῳ

πτόρθου λάβεσθε, μαινάδες, τὸν ἀμβάτην

θῆρ’ ὡς ἕλωμεν, μηδ’ ἀπαγγείλῃ θεοῦ

χοροὺς κρυφαίους. αἱ δέ μυρίαν χέρα

προσέθεσαν ἐλάτῃ κάξανέσπασαν χθονός· 1110
ὑψοῦ δὲ θάσσων ὑψόθεν χαμαιπετὴς

πίπτει πρὸς οὖδας μυρίοις οἷμώγμασι

Πενθεύς· κακοῦ γὰρ ἐγγὺς ὢν ἐμάνθανε.

πρώτη δὲ μήτηρ ἧρξεν ἶερία φόνου,

καὶ προσπίτνει νιν· ὁ δὲ μίτραν κόμης ἅπο 1115
ἔρριψεν, ὥς νιν γνωρίσασα μὴ κτάνοι

τλήμων Ἀγαύη, καὶ λέγει, παρηίδος

ψαύων, ἐγώ τοι, μῆτερ, εἰμὶ παῖς σέθεν

Πενθεὺς, ὃν ἔτεκες ἐν δόμοις Ἐχίονος·

οἴκτειρε δ’ ὦ μῆτέρ με, μηδὲ ταῖς ἐμαῖς 1110
ἁμαρτίαισι παῖδα σὸν κατακτάνῃς·

ἡ δ’ ἀφρὸν ἐξιεῖσα καὶ διαστρόφους

κόρας έλίσσουο·’, οὗ φρονοῦσ’ ἃ χρῆν φρονεῖν,

ἐκ Βακχίου κατείχετ’, οὐδ’ ἔπειθέ νιν.

λαβοῦσα δ’ ὠλέναις ἀριστερὰν χέρα, 1135
πλευραῖσιν ἀντιβᾶσα τοῦ δυσδαίμονος,
ἀπεσπάραξεν ὦμον, οὐχ ὑπὸ σθένους,

ἀλλ’ ὁ θεὸς εὐμάρειαν ἐπεδίδου χεροῖν.

Ἰνὼ δὲ τάπὶ θάτερ’ ἐξειργάζετο,

ῥηγνῦσα σάρκας, Αὐτονόη τ’ ὄχλος τε πᾶς 1130
ἐπεῖχε βακχῶν· ἦν δὲ πᾶσ’ ὁμοῦ βοὴ,

