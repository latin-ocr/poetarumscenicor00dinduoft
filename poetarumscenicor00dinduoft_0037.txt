 

 

ΠΕ ΡΣ ΑΙ.

διώλλυθ’, οἷ μὲν ἀμφὶ κρηναῖον γάνος
δίψῃ πονοῦντες, οἶ δ’ ὑπ’ ἄσθματος κενοὶ
διεκπερῶμεν ἔς τε Φωκέων χθόνα

καὶ Δωρίδ’ αἶαν, Μηλιᾶ τε κόλπον, οὗ
Σπερχειὸς ἄρδει πεδίον εὐμενεῖ ποτῷ·
κάντεῦθεν ἡμᾶς γῆς Ἀχαιΐδος πέδον

καὶ Θεσσαλῶν πόλισμ’ ὑπεσπανισμένους
βοοᾶς ἐδέξαντ’· ἔνθα δὴ πλεῖστοι θάνον 490
δίψῃ τε λιμῷ τ’· ἀμφότερα γὰρ ἦν τάδε.
Μαγνητικὴν δὲ γαῖαν ἠδὲ Μακεδόνων

χώραν ἀφικόμεσθ’, ἐπ’ Ἀξίου πόρον,

Βόλβης θ’ ἕλειον δόνακα, Παγγαῖόν τ’ ὅρος,

, Ἠδωνίδ’ αἶαν· νυκτὶ δ’ ἐν ταύτῃ θεὸς 495

XO.

AT.

XO.

χειμῶν’ ἄωρον ὦρσε, πήγνυσιν δὲ πᾶν
ῥέεθρον ἁγνοῦ Στρυμόνος· θεοὺς δέ τις
τὸ πρὶν νομίζων οὐδαμοῦ, τότ’ ηὔχετο
λιταῖσι, γαῖαν οὐρανόν τε προσκυνῶν.

» ἐπεὶ δὲ πολλὰ θεοκλυτῶν ἐπαύσατο 500

στρατὸς, περᾷ κρυσταλλοπῆγα διὰ πόρον·

χῶστις μὲν ἡμῶν, πρὶν σκεδασθῆναι θεοῦ

ἀκτῖνας, ὡρμήθη, σεσωσμένος κυρεῖ.

φλέγων γᾴρ αὐγαῖς λαμπρὸς ἡλίου κύκλος

μέσον πόρον διῆκε, θερμαίνων φλογί· 505
πῖπτον δ’ ἐπ’ ἀλλήλοισιν· εὐτυχὴς δέ τοι

ὅστις τάχιστα πνεῦμ’ ἀπέρρηξεν βίου.

ὅσοι δὲ λοιποὶ κᾶτυχον σωτηρίας,

,Θρῄκην περάσαντες μόγις πολλῷ πόνῳ,

ἥκουσιν ἐκφυγόντες, οὐ πολλοί τινες, 510
ἐφ’ ἑστιοῦχον γαῖαν· ὡς στένειν πόλιν

‚ Περσῶν, ποθοῦσαν φιλτάτην ἥβην χθονός.

ταῦτ’ ἔστ’ ἀληθῆ· πολλὰ δ’ ἐκλείπω λέγων

κακῶν ἃ Πέρσαις ἐγκατέσκηψεν θεός.

ὦ δυσπόνητε δαῖμον, ὧς ἄγαν βαρὺς 515
ποδοῖν ἐνήλλου παντὶ Περσικῷ γένει.

οἲ ’γὼ τάλαινα διαπεπραγμένου στρατοῦ·

ὦ νυκτὸς ὅψις ἐμφανὴς ἐνυπνίων,

ὥς κάρτα μοι σαφῶς ἐδήλωσας κακά.

ὑμεῖς δὲ φαύλως αὔτ’ ἄγαν ἐκρίνατε. 520
ὅμως δ’ ἐπειδὴ τῇδ’ ἐκύρωσεν φάτις

ὑμῶν, θεοῖς μὲν πρῶτον εὔξασθαι θέλω·

ἔπειτα γῇ τε καὶ φθιτοῖς δωρήματα -

ἥξω λαβοῦσα πέλανον ἐξ οἴκων ἐμῶν’

ἐπίσταμαι μὲν ὡς ἐπ’ ἐξειργασμένοις, 525
ἀλλ’ ἐς τὸ λοιπὸν εἴ τι δὴ λῷον πέλοι.

ὗμᾶς δὲ χρὴ ’πὶ τοῖσδε τοῖς πεπραγμένοις
πιστοῖσι πιστὰ ξυμφέρειν βουλεύματα·

καὶ παῖδ’, ε’άν περ δεῦρ’ ἐμοῦ πρόσθεν μόλῃ,
παρηγορεῖτε, καὶ προπέμπετ’ ἐς δόμους, 530
μὴ καί τι πρὸς κακοῖσι προσθῆται κακόν.

ὦ Ζεῦ βασιλεῦ, νῦν μὲν Περσῶν

τῶν μεγαλαύχων καὶ πολυάνδρων

” στρατιὰν ὀλέσας,

ἄστυ τὸ Σούσων ἧδ’ Ἀγβατάνων 53 5
πένθει δνοφερῷ κατέκρυψας·

πολλαὶ δ’ ἀταλαῖς χερσὶ καλύπτρας
κατερεικόμεναι διαμυδαλέοις

δάκρυσι κόλπους

τέγγουσ’, ἄλγους μετέχουσαι. 540
αἱ δ’ ἀβρογόοι Περσίδες ἀνδρῶν

ποθέουσαι ἰδεῖν ἀρτιζυγίαν,

λέκτρων τ’ εὐνὰς ἁβροχίτωνας,

χλιδανῆς ἥβης τέρψιν, ἀφεῖσαι, ι

485 1

πενθοῦσι γόοις ἀκορεστοτάτοις-ί
κάγὼ δὲ μόρον τῶν οἰχομένων
αἴρω δοκίμως πολυπενθῆ.

νῦν δὴ πρόπασα μὲν στένει
γαῖ’ Ἀσὶς ἐκκενουμένα.
Ξέρξης μὲν ἄγαγεν, τοτοῖ,
Ξέρξης δ’ ἀπώλεσεν, τοτοῖ,
Ξέρξης δὲ πάντ’ ἐπέσπε δυσφρόνως
βαρίδεσσι ποντίαις.

τίπτε Δαρεῖος μὲν οὕ-

τω τότ’ ἀβλαβὴς ε’πῆν
τόξαρχος πολιήταις, ,
Σουσίδαις φίλος ἄκτωρ 3
πεζούς τε καὶ θαλασσίους
ὁμόπτεροι κυανώπιδες

νᾶες μὲν ἄγαγον, τοτοῖ,

νᾶες δ’ ἀπώλεσαν, τοτοῖ,

νᾶες πανωλέθροισιν ἐμβολαῖς,
διὰ δ’ Ἰαόνων χέρας.

τυτθὰ δ’ ἐκφυγεῖν ἄνακτ’
αὐτὸν ὥς ἀκούομεν

Θρῄκης ἂμ πεδιήρεις
δυσχίμους τε κελεύθους.

τοὶ δ’ ἄρα πρωτόμοροι δὴ, φεῦ,
λειφθέντες πρὸς ἀνάγκαν, ῆὲ,
ἀκτὰς ἀμφὶ Κυχρείας. ὂά.

⁴⁸ ⁸ Φ στένε καὶ δακνάζου,
βαρὺ δ’ ἀμβόασον

οὐράνι’ ἄχη. όά.

τεῖνε δὲ δυσβάῦκτον

βοᾶτιν τάλαιναν αὐδάν.
κναπτόμενοι δ’ ἁλὶ δεινᾷ, φεῦ,
σκύλλονται πρὸς ἀναύδων, ἠὲ,
παίδων τᾶς ἀμιάντου. ὀά.
πενθεῖ δ’ ἄνδρα δόμος στερηθείς·
τοκέες δ’ ἄπαιδες

δαιμόνι’ ἄχη, dix,

δυρόμενοι γέροντες

τὸ πᾶν δὴ κλύουσιν ἄλγος.
τοὶ δ’ ἀνὰ γᾶν Ἀσίαν δὴν

οὐκ ἔτι περσονομοῦνται,

οὐκ ἔτι δασμοφοροῦσιν
δεσποσύνοισιν ἀνάγκαις,

οὐδ’ ἐς γᾶν προπίτνοντες
ἄρξονται. βασιλεία

γὰρ διόλωλεν ἰσχύς.

οὐδ’ ἔτι γλῶσσα βροτοῖσιν

ἐν φυλακαῖς· λέλυται γὰρ
λαὸς ἐλεύθερα βάζειν,

ὧς ἐλύθη ζυγὸν ἀλκᾶς.
αἱμαχθεῖσα δ’ ἄρουραν
Αἴαντος περικλύστα

νᾶσος ἔχει τὰ Περσῶν.

AT. φίλοι, κακῶν μὲν ὅστις ἔμπειρος κυρεῖ,

ἐπίσταται βροτοῖσιν ὡς ὅταν κλύδων
κακῶν ἐπέλθῃ, πάντα δειμαίνειν φιλεῖ·
ὅταν δ’ ὁ δαίμων εὐροῇ, πεποιθέναι
τὸν αὐτὸν ἀεὶ δαίμον’ οὐριεῖν τύχης.
ἐμοὶ γὰρ ἤδη πάντα μὲν φόβου πλέα
ἐν ὄμμασιν τάνταῖα φαίνεται θεῶν,

βοᾷ δ’ ἐν ὦσὶ κέλαδος οὐ παιώνιος·

τοία κακῶν ἔκπληξις ἐκφοβεῖ φρένας·

29

545
στρ. α’.

550

555

στρ. β’.

570

στρ. γ .
585

59⁰

ἀντ. γ’ .

600

