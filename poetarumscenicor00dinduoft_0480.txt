ΑΡΙΣΤΟΦΑΝΟΥΣ ΣΦΗΚΕΣ.

ΤΑ ΤΟΥ ΔΡΑΜΑΤΟΣ ΠΡΟΣΩΠΑ

ΣΩΣῙΑΣ
ΞΑΝΘΙΑΣ
ΒΔΕΛΎΚΛΕΩΝ.

ΦΙΛΟΚΛΕΩΝ.

ΧΟΡΟΣ ΙἜΡΟΝΤΩΝ ΣΦΗΚΩΝ.

οἰκέται Φιλοκλέωνος.

ΠΑῙΔΕΣ.
K'mN.
ΑΡΤΟΠΩΛῘΣ.
ΚΑΊἪ ΓΟΡΟΣ.

ὙΠΟΘΕΣΙΣ.

Φιλοκλέων Ἀθηναῖος φιλόδικος ὢν τὴν φύσιν ἐφοίτα
περὶ τὰ δικαστήρια συνεχῶς. Βδελυκλέων δέ ό τούτου
παῖς ἀχθόμενος ταύτῃ τῇ νόσῳ καὶ πειρώμενος τὸν πα·
τέρα παύειν, ἐγκαθείρξας τοῖς οἴκοις καὶ δίκτυα περιβα-
λὼν ἐφύλαττε νύκτωρ καὶ μεθ’ ἡμέραν. ὁ δὲ ἐξόδου
αὐτῷ μὴ προκειμένης ἔκραζεν. οἶ δὲ συνδικασταὶ αὐτοῦ
σφηξὶν ἑαυτοὺς ἅφομοιώσαντες παρεγένοντο, βουλόμενοι
διὰ ταύτης τῆς τέχνης ὑποκλέπτειν τὸν συνδικαστὴν·
ἐξ ὧν καὶ ὁ χορὸς συνέστηκε καὶ τὸ δρᾶμα ἐπιγέγραπται.
ἀλλ’ οὐδὲν ἤνυον οὐδὲ οὗτοι. πέρας δέ τοῦ νεανίσκου
θαυμάζοντος τίνος ἕνεκα ὁ πατὴρ οὕτως ἥττηται τοῦ
πράγματος, ἔφη ὁ πρεσβύτης εἶναι τὸ πρᾶγμα σπου-
δαῖον καὶ σχεδὸν ἀρχὴν τὸ δικάζειν. ὁ δὲ παῖς ἐπειρᾶτο
τὰς ὑποψίας ἐξαίρειν τοῦ πράγματος, νουθετῶν τὸν γέ-
οοντα. ὁ δὲ πρεσβύτης μηδαμῶς νουθετούμενος οὗ μεθίει
τοῦ πάθους· ἀλλ’ ἀναγκάζεται ὁ νέος ἐπιτρέπειν φιλο-
δικεῖν, καὶ ἐπὶ τῆς οἰκίας τοῦτο ποιεῖ, καὶ τοῖς κατὰ τὴν
οἰκίαν δικάζει. καὶ δύο κύνες ἐπεισάγονται πολιτικῶς
παρ’ αὐτῷ κρινόμενοι· καὶ κατὰ τοῦ φεύγοντος ἐκφέρειν

ΑΡΙΣΤΟΦΑΝΟΎΣ

 

συνεχῶς τὴν ψῆφον μέλλων ἀπατηθεὶς ἄκων τὴν ἄπο-
δικάζουσαν φέρει ψῆφον. περιέχει δὲ καὶ δικαιολογία)
τινὰ τοῦ χοροῦ ἐκ τοῦ ποιητοῦ προσώπου, ὣς σφηξὶν
ἐμφερεῖς εἰσὶν οἱ τοῦ χοροῦ, ἐξ ὧν καὶ τὸ δρᾶμα. οἳ
ὅτε μὲν ἦσαν νέοι, πικρῶς ταῖς δίκαις ἐφήδρευον, ἐπεὶ
δὲ γέροντες γεγόνασι, κεντοῦσι τοῖς κέντροις. ἐπὶ τέλει
δὲ τοῦ δράματος ὀ γέρων ἐπὶ δεῖπνον καλεῖται, καὶ ε’πὶ
ὕβριν τρέπεται, καὶ κρίνει αὐτὸν ὕβρεως ἀρτόπωλις· ὅ
δὲ γέρωνμπρὸς αὐλὸν καὶ ὄρχησιν τρέπεται, καὶ γελω-
τοποιεῖ τὸ δρᾶμα.

Τοῦτο τὸ δρᾶμα πεποίηται αὐτῷ οὐκ ἐξ ὑποκειμένης
ὑποθέσεως, ἀλλ’ ὡσανεὶ γενομένης. πέπλασται γὰρ τὸ
ὅλον. διαβάλλει δὲ Ἀθηναίους ὡς φιλοδικοῦντας, καὶ
σωφρονίζει τὸν δῆμον ἀποστῆναι δικῶν, καὶ διὰ τοῦτο
καὶ τοὺς δικαστὰς σφηξὶν ἀπεικάζει κέντρα ἔχουσι καὶ
πλήττουσι. πεποίηται δ’ αὐτῷ χαριέντως. ἐδιδάχθη ἐπὶ

Ι ἄρχοντος Ἀμεινίου διὰ Φιλωνίδου [ἐν τῇ πθ’ ὄλυμπιάδι].

β’ ἦν, εἷς Λήναια. καὶ ἐνίκα πρῶτος Φιλωνίδης Προ-
άγωνι, Λεύκων Πρέσβεσι τρίτος.

ΓΡΑΜΜΑΤΙΚΟΎ.

Φιλοῦντα δικάζειν πατέρα παῖς εἴρξας ἄφνω
αὐτός τ’ ἐφύλαττεν ἔνδον οἷκέται θ’, ὅπως
μὴ λανθάνῃ μηδ’ ἐξίῃ διὰ τὴν νόσον.

ὁ δ’ ἀντιμάχεται παντὶ τρόπῳ καὶ μηχανῇ.
εἶθ’ οἶ συνήθεις καὶ γέροντες, λεγόμενοι
σφῆκες, παραγίνονται βοηθοῦντες σφόδρα
ἐπὶ τῷ δύνασθαι κέντρον ἐνιέναι τισὶ
φρονοῦντες ἱκανόν. ὁ δέ γέρων τηρούμενος
συμπείθετ’ ἔνδον διαδικάζειν καὶ βιοῦν,
ἐπεὶ τὸ δικάζειν κέκρικεν ἐκ παντὸς τρόπου.

