&6

ΑΛΛΩΣ.

Πρεσβύτης τις Στρεψιάδης ὑπὸ δανείων καταπονούμενος
διὰ τὴν ἱπποτροφίαν τοῦ παιδὸς δεῖται τούτου φοιτήσαντα
εἷς τὸν Σωκράτην μαθεῖν τὸν ἄδικον λόγον, ὅπως μηδενὶ
τῶν δανειστῶν μηδὲν ἇποδὼσῃ. μὴ βουλομένου δὲ τοῦ
παιδὸς εἰσέρχεται αὐτός. καὶ μὴ δυνάμενος μαθεῖν διὰ τὸ
γῆρας ἐκδιώκεται. ὑποστρέψας δὲ καὶ τῷ υἱῷ πείσας
ἤγαγεν αὐτὸν τῷ Σωκράτει, ὃς καλέσας τὸν δίκαιον λόγον
καὶ αδικον καὶ αἵρεσιν τῷ νέῳ δοὺς ἐκλέξασθαι, διδάσκει
ἐκεῖνον τὸν αδικον λόγον. μαθὼν δὲ“ ο υίὸς ὅπερ ἐβουλετο
ὁ πατὴρ καὶ τὴν παχύτητα ἐκείνου καταγνοὺς τύπτει τὸν
πατέρα αὐτὸν εστιῶντα. ὁ δὲ ἀλγήσας διὰ τὴν τοῦ
παιδὸς ἀσέβειαν ἀπελθὼν κατακαίει τὸ φροντιστῆριον,

νομίσας Σωκράτην αἴτιον τῆς ασεβείας τοῦ παιδὸς eluas.
κατηγορεῖ δὲ ἐνταῦθα τοῦ Σωκράτους ὦς ἀσεβοῦς καὶ
ξένους θεοὺς ἐπεισάγοντος, ἀφέντος τοὺς συνήθεις.
ἐπιγράφεται δὲ Νεφέλαι, διότι παρεισάγεται χορὸς
Νεφελῶν ὁμιλῶν Σωκράτει, ἃς ἐνόμιζε θεὰς, ὣς Ἀριστο-
φάνης κατηγορεῖ. ὁ γὰρ’Ἂνυτος καὶ Μέλητος φθονοῦντες
Σωκράτει καὶ μὴ δυνάμενοι ἄλλως βλάψαι ἢ φανερῶς
κατηγορῆσαι μεγάλου ὄντος, ἱκανὸν ἀργύριον δεδώκασιν
Ἀριστοφάνει ταύτην τὴν κωμῳδίαν κατ’ ἐκείνου γράψαι.
τὰ δὲ πρόσωπα Στρεψιάδης, Φειδιππίδης, μαθητὴς
Σωκράτους, Σωκράτης, χορὸς Νεφελῶν, δίκαιος λόγος,
ἄδικος λόγος, Πασίας δανειστὴς, μάρτυς.

